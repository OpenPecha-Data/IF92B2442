༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
WOOKG09683
ImageGroup:
||ISBN:
OOKG09722
||7223013060
LCCN:
n/a
Title:
གསུང་ཐོར་བུ། སངས་སྤྲུལ་དཀོན་མཆོག་བསྟན་པའི་རྒྱལ་མཚན།
gsung thor bu/_sangs sprul dkon mchog bstan pa'i rgyal mtshan
དཀོན་མཆོག་བསྟན་པའི་རྒྱལ་མཚན་
Author:
Descriptor:
Original Publication:
dkon mchog bstan pa'i rgyal mtshan
a short autobiography and biography are written in Chinese language
n/a;n/a
Place:
Iha sa
Publisher:
bod ljongs mi dmangs dpe skrun khang
Date:
2001
Volume:
Total Volumes:
TBRC Pages:
n/a
Introductory Pages:
Text Pages:
Scanning Information:
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 2008



作者简介
作者索郎巴珠,又名顿珠宁白洛
珠,
生于藏历十六胜生火马年
(1967年)。八岁开始上学,依止
世界著名的藏学家措如·才郎大
师、强巴赤来院长、才陈坚赞堪
布、欧金才旺天使、桑西·贡觉丹
白坚赞、索郎顿珠等十多位善知
识、还前往西藏藏医学院进行深
造。总之,他一生依止60多位善知识、系统的学习了有关藏学知
识,现任西藏那曲地区科协常务理事、西藏嘉黎县卫生局副局长、
西藏嘉黎县藏医院院长、西藏神山藏药厂厂长。他还潜心于藏医
学等民族文化事业,先后撰写了《论五种元素之极和与之俱生玄奥
之“识”》、《藏医药与天文历算论文全集》、《浅谈藏区民间气象预
测》、《著名的民间藏医学家欧金才旺传记》、《藏医人体学概论》、
《初谈藏医生物细胞学说》、《天文历书集》、《如何把传统医学带入
二十一世纪的几点思考》等十几篇专著和二十几篇论文发表并收
录为国内外论文集。以及民俗篇、诗歌颂辞等。
还在创办了历史上第一家的藏北民间藏医学校,
并已有研制
160多种常用药和五种名贵藏药、用以生命代价换来的“直贡常觉
王”、“珍宝月光金刚丸”、“热西守密速尿丸”、滋补术 ——精华之
宝”等“日月”牌系列纯藏药产品,深受社会各界的好评和当地群众
的信任。



桑西·贡觉丹白坚赞尊者传记
其及有关作品简介
贡觉坚赞出生于1949年,五岁开始读写藏文并进入佛门,依
白玉确珠活佛授记、认定为桑西活佛的转世。在白玉塔曲堪布座
前削发出家。先后依止塔堂嘎龙、白玉确珠、嘎玛恰美等五十多位
善知识。系统修习共同学问和显密经论,还前往康藏四面八方进
行求学深造。依止宁玛派、格举派、确能派、格鲁派诸大成就者闻
受能成熟一切解脱的教诲,先后编写了20余独特见解的经著专
辑。
尊者通达五明学科,神通无碍,传法辩经从不带经论法本,每
次教授通俗易懂、条理清楚、文字简练、逻辑性强、很有针对性、深
受广大信教欢迎。本书含有尊者传记、藏传佛教学、藏医学、天文
学、格莎尔王传学、因明、逻辑、格言、心理学、藏密气功学科等丰富
的内容,这本书只要有面世的机会,必将产生更好的学术反响。但
原文不清、引证众多,在不影响原意的情况下,结构作了一些调整,
文字作了适当增删。此次勉强完成这本《传记》,是想把一位奇特
的大德介绍给广大学者,并给广大藏学研究者提供了更好的研究
价值和参考价值。然而,实有身心疲备力不从心的感觉,未能达到
自己满意的水准,错误和疏漏之处在所难免,
特向广大读者深表见
谅。并望读者和高见者批评指正。
作者写于2001年2月19日



ཨོཾསྭསྟི། སངས་རྒྱས་ཆོས་ཁམས་དཀོན་མཆོག་སྤྱི་འདུས་དཔལ། །
སྤྲུལ་པའི་རོལ་གར་བསྟན་པའི་ ཉིན་བྱེད་མཆོག། །
པད་མའི་གདུང་འཚོབ་སྙིགས་འགྲོའི་སྐྱབས་དམ་པ། །
ཆོས་དབྱིངས་རྡོ་ རྗེའི་རྒྱལ་མཚན་འདི་རྨད་བྱུང་། །
ཅེས་བསོད་ནམས་མིང་ཅན་གྱིས་སྦྱར་བའོ། །



དཀར་ ་ཆག
དཔལ་ཡུལ་ སངས་སྤྲུལ་པད་མ་ཆོས་དབྱིངས་རྡོ་རྗེའི་མཆོག་སྤྲུལ་ཨོ་
རྒྱན་ཀུན་སྐྱོང་གླིང་པའམ་གྲུབ་དབང་དཀོན་མཆོག་བསྟན་པའི་རྒྱལ་མཚན་གྱི་
རྣམ་ཐར་གསོལ་འདེབས་ཀུ་སཱ་ལའི་ཚོགས་ཞིང་།
སྐྱབས་རྗེ་སངས་ཤུལ་རིན་པོ་ཆེའི་ཡང་སྤྲུལ་གྲུབ་དབང་དཀོན་མཆོག་
བསྟན་པའི་རྒྱལ་མཚན་གྱིས་ཆོས་དབྱིངས་རིག་པའི་ཀློང་མཛོད་ལས་མདུན་
བསུའི་ཤིས་བརྗོད་པད་དཀར་ཆུན་པོ།
ཡང་ཟབ་རྫོགས་པ་ཆེན་པོའི་སྔོན་འགྲོ་དངོས་གཞི་ཚེགས་མེད་འོད་
སྐུར་སྨིན་པའི་གདམ་ངག་རིན་ཆེན་གསེར་གྱི་ཡང་ཞུན། །
གྲུབ་དབང་དཀོན་མཆོག་བསྟན་པའི་རྒྱལ་མཚན་གྱི་གསུང་ཆོས་རྒྱ་མཚོ་
ལྟ་བུ་ལས་ཐོར་བཏུས་སུ་བཀོད་པ་སྙིགས་འགྲོའི་ཕན་བདེའི་ཆུ་རྒྱུན། །
མཇུག་བྱང་བསྔོ་སྨོན་བྱང་ཆེན་བགྲོད་པའི་ཤིང་རྟ།



དབ=I-16]Ig-པདིs 'དབྱི་
ཟིls@g=j@
l སྤྱོབངdrift
སྤྲུབདབདi [=
lཡིg-t
ভক্ষণশশী
<== I = 13=lef=ts
ན་མོ་གུ་རུ་རཏྣ་ཡེ།
གདོད་ནས་རྣམ་དག་ཀུན་བཟང་འོད་མི་འགྱུར། །
སྣང་གྲགས་ཡེ་ཤེས་རིགས་ལྔའི་ཚོམ་བུ་ཤར། །
ཐུགས་རྗེ་མ་འགག་འགྲོ་འདུལ་སྤྲུལ་པའི་སྐུ། །
གཉིས་མེད་བདེ་བ་ཆེན་པོ་རྒྱལ་གྱུར་ཅིག །
བོད་ཡུལ་མཐའ་འཁོབ་མུན་པའི་སྨག་རུམ་དུ། །
ཕན་བདེའི་འོད་སྟོང་ཕྱོགས་བཅུར་སྤྲོ་མཛད་པའི། །
ཐུབ་བསྟན་ཉིན་བྱེད་འདྲེན་པའི་ཤིང་རྟ་མཆོག །
—
1
—



སྔ་འགྱུར་ལོ་པཎ་རྣམས་ལ་དང་བས་བསྟོད། །
ཁྱད་པར་ཚད་མེད་ཐུགས་རྗེའི་གྲུ་ཆར་གྱིས། །
མི་བསྲུན་ལྷ་འདྲེ་གཟེངས་པའི་ཞུགས་བཅིལ་ནས། །
ལུང་རྟོགས་དཔག་བསམ་རྩ་བ་བཙུགས་མཛད་པ། །
ཨོ་རྒྱན་སངས་རྒྱས་གཉིས་པར་ཅིས་མི་བསྟོད།
གངས་རིའི་མགོན་པོ་ལྷ་གཅིག་པད་དཀར་འཆང་། །
མོས་ངོར་སྣང་བ་མཚོ་སྐྱེས་སྤྲུལ་པའི་སྐུ། །
རིགས་བདག་རྡོར་སེམས་དགའ་རབ་དཔའ་བོ་དང་། །
དབྱེར་མེད་ཐོད་ཕྲེང་རྩལ་ལ་གསོལ་བ་འདེབས། །
ཕུན་ཚོགས་ལྔ་ལྡན་རབ་འབྱམས་ཞིང་ཁམས་སུ། །
མཆོག་གསུམ་ངོ་བོ་རྒྱལ་བ་རྒྱ་མཚོ་ཡི། །
སྐུ་གསུང་ཐུགས་ཡོན་འཕྲིན་ལས་གཅིག་བསྡུས་པ། །
ཁྲག་འཐུང་བདུད་འཇོམས་གླིང་པར་གསོལ་བ་འདེབས། །
ཨ་ལྕགས་ཁྱུང་རུས་ཉེ་སྲས་སེམས་དཔའ་བརྒྱད། །
-
2
-



མཁྱེན་བརྩེ་འཛམ་གླིང་དབང་རྒྱལ་འགྲོ་འདུལ་རྩལ། །
སྐུ་སྲས་གཏེར་སྟོན་ཤེས་རབ་རལ་གྲི་ཉིད། །
ལྕགས་ཁུང་སོག་པོ་སྤྲུལ་སྐུར་གསོལ་བ་འདེབས། །
ལྔ་ཕྲག་སྙིགས་བདོའི་མར་གྱུར་འགྲོ་བ་རྣམས། །
བཟོད་དཀའ་དུ་ཁའི་བསྲེག་ཟ་འབར་བའི་ཚེ། །
འཇིགས་མེད་དགའ་རབ་པད་འབྱུང་ཆོས་རྒྱལ་ཛའི། །
སྒྱུ་འཕྲུལ་རོལ་བ་མཆོག་དེར་གསོལ་བ་འདེབས། །
གནུབས་ཆེན་སངས་རྒྱས་ཉང་བན་ཏིང་འཛིན་བཟང་། །
པད་མ་ཆོས་དབྱིངས་གྲུབ་དབང་དཀོན་མཆོག་རྒྱལ། །།
མ་འོང་རིགས་ལྡན་ས་སྐྱོང་ཆེ་མཆོག་རྩལ། །
འབྲེལ་ཚད་དོན་ལྡན་རྗེ་ལ་གསོལ་བ་འདེབས། །
རིགས་དང་དཀྱིལ་འཁོར་རྒྱ་མཚོའི་ཁྱབ་བདག་ཆེ། །
མཆོག་ཐུན་དངོས་གྲུབ་མ་ལུས་འབྱུང་བའི་གཞི། །
སྒྲུབ་བརྒྱུད་རིན་ཆེན་གསང་མཛོད་ཀུན་གྱི་བདག །
སངས་ཤིས་སྤྲུལ་པའི་སྐུ་ལ་གསོལ་བ་འདེབས། ། །
-
3
-



ལྷུམས་སུ་བཞུགས་ཚེ་ཏིང་འཛིན་མི་གཡོ་ཞིང་། །
སྐུ་འཁྲུངས་འཇའ་འོད་གུར་ཕུབ་མཁའ་ལྡིང་རྩེ། །
ལྟེ་དབུས་སྨེ་དམར་དབུ་ཞབས་མཚན་བཟང་སོགས། །
རྨད་བྱུང་སྤྲུལ་པའི་སྐུ་ལ་གསོལ་བ་འདེབས། །
ཡབ་ནི་མཁྱེན་བརྩེ་ཤེས་རབ་རལ་གྲི་སྟེ། །
ཡུམ་ནི་ཉི་ཟ་ཆོས་འཛོམས་ཌཱཀྐི་མ། །
བུ་ནི་ས་གླང་དྲུག་དཀར་སངས་སྤྲུལ་ཏེ། ། །
ལུང་ཟིན་སྐྱེས་བུ་ཁྱེད་ལ་གསོལ་བ་འདེབས། །
སྔོན་གནས་རྗེས་དྲན་ཁྱབ་བདག་བླ་མ་ཉིད། །
དགུང་གྲངས་ལྔར་ཕེབས་དགུ་བའི་ཉེར་གཉིས་ལ། །
མཁན་སློབ་དང་བཅས་གསེར་ཁྲིར་མངའ་དབང་གསོལ། །
རྟེན་འབྲེལ་དུས་སུ་སྨིན་དེར་གསོལ་བ་འདེབས། །
བྱིས་པ་ཉིད་ནས་ངེས་འབྱུང་སྐྱོ་ཤས་ཀྱིས། །
རྒྱུད་དུལ་ཉིན་སྣང་ཆུ་ཟླའི་རོལ་བ་བཞིན། །
—
4
-



མཚན་སྣང་སྐུ་དང་འཇའ་ཟེར་ཐིག་ལེར་འདྲེས། །
ཐུགས་བསྐྱེད་དུས་སུ་སྨིན་དེར་གསོལ་བ་འདེབས། །
དགུང་གྲངས་བརྒྱད་ནས་སྔོན་སྦྱངས་ལས་འཕྲོ་སད། །
མདོ་སྔགས་ཆོས་བཀའ་བསྐྱེད་རྫོཊ་ལམ་ལ་ཞུགས། །
རྒྱུད་གསུམ་ཡོངས་རྫོགས་རིག་པ་ཟངས་ཐལ་གྲོལ། །
ས་ལམ་སྐད་ཅིག་བགྲོད་དེར་གསོལ་བ་འདེབས། །
འགྲོ་བའི་བསོད་ནམས་ཆུ་ལྷའི་ཕང་བར་གཞོལ། །
ལུང་རྟོགས་ཉམས་དམའ་བསྟན་འཛིན་གཤེ་ཞིང་སྡང་། །
རིག་གསར་གཡུལ་ངོར་འོ་བརྒྱལ་ཅི་བྱུང་ཡང་། །
རྐྱེན་ངན་དགེ་གྲོགས་ཤར་དེར་གསོལ་བ་འདེབས། །
དཔལ་ལྡན་བླ་མ་མཁན་ཆེན་དམ་ཆོས་དང་། །
མགར་ཀློང་ཆགས་མེད་ལ་སོགས་བཤེས་གཉེན་དྲུང་། །
སླར་ཡང་མདོ་སྔགས་ཆོས་ཚུལ་རྒྱ་མཚོ་ལ། ། །
གསན་བསམ་དཔྱིས་ཕྱིན་མཛད་དེར་གསོལ་བ་འདེབས། །
- 5 -
།



རྨར་ཡུལ་མཆིམས་ཕུའི་སྲས་མཁར་ཆེན་མོ་སོགས། །
ལྷ་འདྲེ་མི་གསུམ་དད་འདུན་ཚོགས་པའི་རྟེན། །
གཙུག་ལག་རིན་ཆེན་གླིང་འདིར་མང་བསྐྲུན་པ། །
ལུང་བསྟན་དུས་སུ་བབས་དེར་གསོལ་བ་འདེབས། །
བཅོ་བརྒྱད་ལོན་ནས་གཏེར་གྱི་ཁ་བྱང་ཐོབ། །
ཆོས་ཀྱི་སྔོན་འགྲོ་རིག་འཛིན་རྣམ་གྲོལ་སོགས། །
ས་གཏེར་དགོངས་པའི་གཏེར་དུ་དབང་བསྒྱུར་ནས། །
ཀིའི་གསང་མཛོད་དབང་དེར་གསོལ་བ་འདེབས། །
འོད་མཚན་མགོན་པོས་མདོ་སྨད་ནོར་འཛིན་ཁྱོན། །
ཆོས་འཁོར་ཐོག་མར་ཉིད་དང་ཞལ་མཇལ་ཏེ། །
ཕྱག་རྒྱ་དང་བཅས་གྲུབ་དབང་དཀོན་མཆོག་ཞེས། །
རྒྱལ་ཚབ་དབང་བསྐུར་ཁྱེད་ལ་གསོལ་བ་འདེབས། །
བགྲང་བྱ་ཉི་ཤུར་རྐྱེན་ངན་ཐོག་བབས་ཏེ། །
ཨོ་རྒྱན་རིག་འཛིན་དཔའ་བོ་མཁའ་འགྲོ་ཡིས། །
ལུང་བསྟན་ཇི་བཞིན་སྦས་གནས་ངེས་མེད་དུ། །
- 6
-



བརྟུལ་ཞུགས་སྤྱོད་པ་སྐྱོང་དེར་གསོལ་བ་འདེབས། །
-
ཉེར་དགུའི་མཚམས་སུ་ཐུཊ་ཆེན་བརྐྱངས་ཕྱག་འཚལ། །
མཁའ་འགྲོ་མཁའ་སྤྱོད་དབང་མོ་སྐུ་འཁོར་བཅས། །
ཇོ་མདུན་སླེབས་ཚེ་ཇོ་བོས་གསུང་བྱོན་པ། །
ངོ་མཚར་སྟོང་ལྡན་ཁྱེད་ལ་གསོལ་བ་འདེབས། །
ཁྲོ་སྐྱབས་ཡུལ་དུ་ཟབ་ཆོས་མང་གནང་སྟེ། །
འགྲོ་རྣམས་མ་ལུས་སྨིན་གྲོལ་ལམ་དཀྲི་བ། །
སྔོན་གྱི་བེ་རོ་གཡུ་སྒྲ་ལ་སོགས་པའི། །
རྣམ་ཐར་ཚུལ་བཞིན་སྐྱོང་ལ་གསོལ་བ་འདེབས། །
རྡོ་བར་ཞབས་རྗེས་བྲག་ལ་ཟངས་ཐལ་འགྲོ། །
རྒྱལ་མོ་རྔུལ་ཆུ་སྐད་ཅིག་གཅིག་གིས་བགྲོད། །
མཁའ་ལ་ལྡིང་སོགས་རྫུ་འཕྲུལ་བརྒྱ་ཕྲག་གིས། །
འཇིགས་པ་བརྒྱད་སྐྱོབ་ཁྱེད་ལ་གསོལ་བ་འདེབས། །
རྩ་གསུམ་རྒྱལ་བའི་དངོས་གྲུབ་མཆོག་བརྙེས་ཤིང་། །



གྲུབ་པ་མཐར་ཕྱིན་མནན་བསྲེག་ལས་སྦྱོར་གྱིས། །
མི་བསྲུན་བདུད་ཀྱི་གཡུལ་ངོ་ཐལ་བར་བརླག །
སངས་སྤྲུལ་ཆོས་དབྱིངས་རྡོ་རྗེར་གསོལ་བ་འདེབས།
དཔྱད་གསུམ་རྣམ་དག་དགོངས་པའི་གསང་མཛོད་ཆེ། །
པད་མའི་གདུང་འཚོབ་མཁན་ཆེན་འཇིགས་ཕུན་སོགས། །
མཁས་གྲུབ་བྱེ་བས་ཡང་ཡང་བསྔགས་བྱེད་པ། །
རྩོད་མེད་ཡོངས་གྲགས་ཁྱེད་ལ་གསོལ་བ་འདེབས། །
བསྐྱེད་རིམ་ཕྱག་རྒྱ་ཕྲ་བའི་རླུང་སེམས་བརྙེས། །
རྫོགས་རིམ་ལམ་རྟགས་ཆོས་རྣམས་ཟད་སར་འཁྱོལ། །
དྭངས་མའི་ཐིག་ལེ་དབུ་མའི་དབྱིངས་སུ་ཐིམ། །
ངེས་དོན་རིག་འཛིན་ཁྱེད་ལ་གསོལ་བ་འདེབས། །
ཁྲེགས་ཆོད་སྣང་སེམས་དབྱེར་མེད་གཟུང་འཛིན་ཞིག །།
དབའ་རླབས་ལ་བརྟེན་འབྲས་བུའི་དེ་ཉིད་མཐོང་། །
ཐོད་བརྒལ་ཉམས་སྣང་གོང་འཕེལ་རྩལ་རྫོགས་པའི། །
དྲི་མེད་ཆོས་དབྱིངས་མཚན་དེར་གསོལ་བ་འདེབས། །
-
-
- 8



གཏི་མུག་རང་གྲོལ་ཉམས་དང་རྟོགས་སྣང་ལས། །
དཔལ་གྱི་རི་སོགས་གནས་ཡུལ་ཉེར་བཞི་རུ། །
རིག་འཛིན་དཔའ་བོ་དཔའ་མོའི་ཚོགས་གྲལ་འགྲིམ། །
ཡང་དག་ཧེ་རུ་ཀ་ཁྱེད་གསོལ་བ་འདེབས། །
རང་དོན་ཐོས་བསམ་སྒོམ་པ་མཐར་ཕྱིན་ཅིང་། །
གཞན་དོན་བཤད་སྒྲུབ་ལས་ཀྱི་འཁོར་ལོ་མངའ། །
དོན་གཉིས་མཐར་ཕྱིན་མཁས་བཙུན་བཟང་ལྡན་པ། །
མཚུངས་མེད་བླ་མ་ཁྱེད་ལ་གསོལ་བ་འདེབས། །
ཐུན་མོང་རྟོག་གེའི་ཐ་སྙད་མ་བསླབ་ཀྱང་། །
སྐྱེ་སྟོབས་ཤེས་རབ་བདེ་ཆེན་ཡེ་ཤེས་ཀྱིས། །
མགྲིན་པའི་རྩ་འཁོར་སྐད་ཅིག་ཉིད་ལ་གྲོལ། །
འཇམ་དཔལ་དཔའ་བོ་ཁྱེད་ལ་གསོལ་བ་འདེབས། །
གཞོན་ནུ་བུམ་སྐུའི་གཏན་སྲིད་མངའ་བརྙེས་ཀྱང༌། །
སྲིད་གསུམ་འགྲོ་བའི་མོས་བློ་དང་བླངས་ཏེ། །
-
9
-



གང་ལ་དེར་སྣང་དགོས་འདོད་སྩོལ་མཛད་པའི། །
མཐུ་སྟོབས་དབང་ཕྱུག་ཁྱེད་ལ་གསོལ་བ་འདེབས། །
ཡང་གསང་ལུས་མེད་ཀིའི་ཐུགས་ཏིག་རྒྱ། ། །
གདམས་ངག་སྙན་བརྒྱུད་ཡིག་དཔེ་མེད་པའི་སྐོར། །
སྣོད་ལྡན་དབང་རབ་སྐད་ཅིག་སྨིན་མཛད་པ། །
རྩོལ་མེད་འོད་སྐུའི་ལམ་སྟོན་གསོལ་བ་འདེབས། །
མཐོ་རིས་ངན་འགྲོའི་སྐྱེ་རྒུ་ཡོད་ཅོག་ལ། །
བྱམས་དང་སྙིང་རྗེའི་འཇུག་པ་མི་ལྷོད་པས། །
དངོས་སམ་བརྒྱུད་ནས་སྨིན་གྲོལ་ལམ་དཀྲི་བར། །
ཚེགས་མེད་འཕོ་ཆེན་ལམ་དུ་འཇུག་གྱུར་ཅིག །
བདག་སོགས་ཁྱེད་ཀྱི་གདུལ་བྱ་གྱུར་རྣམས་ཀུན། །
ལས་ངན་མ་རིག་དྲག་པོས་མུན་འཐུམ་ཞིང་། །
མཆོག་གི་གཏིང་དཔག་དཀའ་བའི་མཁྱེན་ཡོན་རྣམས། །
ལེགས་པར་ལྟ་བའི་འདྲེན་བྱེད་ལྡོང་དེ་སྨད། །
་
- 10 -



སོ་སྐྱེའི་རྗེས་འབྲངས་ཐེ་ཚོམ་ལོག་ལྟ་འཁྲུགས། །
ལོ་ཀའི་ཆོས་ཀྱིས་ངན་དབང་ཤོར་བ་ཡི། །
རྩ་བ་ཡན་ལག་དམ་ཚིག་ཉམས་ཆགས་ཀུན། །
ཡེ་ནས་གནོང་འགྱོད་དྲག་པོས་བཟོད་པར་གསོལ། །
གང་གི་རྒྱལ་བའི་དགོངས་སྤྱོད་མ་རྟོགས་ཤིང༌། །
ཕྱི་སྤྱོད་ཙམ་ལ་ཐོ་ཅོས་བསྐྱོན་བརྗོད་དེ། །
ཅི་མཛད་ལེགས་མཐོང་མོས་གུས་ཡལ་གྱུར་པའི། །
ཡོན་ཏན་རྗེས་སུ་མ་དྲན་གཟོད་པར་གསོལ། །
བླ་མའི་ཐུགས་དགོངས་བྱིན་རླབས་རྒྱུད་དུ་འཕོས། །
ཤེས་ཉོན་ལས་སྒྲིབ་མར་ངོའི་རྗེས་བསྙེགས་པས། །
ལོག་རྟོགས་མི་སྐྱེ་སྙིང་ནས་དམ་བཅས་ན། །
སྐད་ཅིག་མི་གཏོང་བརྩེ་བས་རྗེས་འཛིན་མཛོད། །
གང་ཁྱེད་ཡོན་ཏན་ལྐོག་གྱུར་སྐྱོན་སྟོན་ཚེ། །
གཉིས་འཛིན་འགྲོ་རྣམས་སོམ་ཉེའི་དྲ་བར་འཚུད། །
རིང་ནས་བརྣགས་པའི་གདུལ་བྱའི་དོན་གཟིགས་ཏེ། ། །
- 11
-



བསམ་ཡས་ཡོན་ཏན་བསྟན་ཕྱིར་གསོལ་བ་འདེབས། །
དེ་ལྟར་འོ་དོད་ལྷང་ལྷང་འབོད་པའི་འབྲས། །
ཐུགས་དགོངས་ཡོངས་རྫོགས་འགྲོ་དོན་ལྷུན་གྲུབ་ནས། །
ཉོན་ཤེས་རྟོག་སྒྲིབ་མིང་ཙམ་མི་གྲགས་ཤིང་། །
སྣང་བཞི་མཐར་ཕྱིན་འོད་སྐུར་གྲོལ་བ་ཤོག །
དགེ་འདིས་འགྲོ་རྣམས་འཁྲུལ་གྲོལ་ཡེ་དག་པའི། །
རིགས་ཁམས་ཟངས་ཐལ་གཞི་འབྲས་མངོན་གྱུར་ཅིང་། །
སྣང་སྟོང་རེས་མེད་ལྟ་བའི་བོགས་ཐོན་ནས། །
ཀུན་བཟང་གདོད་མའི་ཀློང་དུ་དབུགས་དབྱུང་མཛོད། །
ཅེས་མགོན་པོ་གང་གི་སློབ་འབངས་ཀྱི་གྲལ་མཐའ་བ་ལྷ་རི་འགྲོ་ཕན་
ཀུན་བཟང་མི་འགྱུར་གླིང་གི་དུས་མཐའི་སྨན་མིང་པ་གདོང་དྲུག་སྙེམས་པའི་
ལང་ཚོའམ་བསོད་ནམས་བག་དྲོ་རུ་འབོད་པས་དུས་དགེ་བ་ཅན་དེར་ལྷ་ལྡན་
དུ་སྦྱར་བས་ཕྱོགས་རྣམས་ཀུན་ཏུ་རྒྱལ་བར་གྱུར་ཅིག་གུ། །
ཡ-- 12
—



སྐྱབས་རྗེ་སངས་ཤུལ་ཡང་སྤྲུལ་རིན་པོ་ཆེའི་མགུར་ཚོཊ་
རྒྱ་མཚོ་ལྟ་བུ་ལས་ཐོག་མར་ཤིས་བརྗོད་ཀྱིས་མདུན་བསུ་བ།
ཨཱ
ཡེ་ནས་རྣམ་དག་གཉུག་མའི་དེ་ཉིད་ལྷག་པའི་ཆོས་སྐུ་ཉིད། །
མཁའ་ཁྱབ་སྙིང་པོ་ངོ་བོ་རིག་སྟོང་ཀུན་ཏུ་བཟང་། །
རྣམ་འགྱུར་མ་འགགས་ཡེ་ཤེས་རོལ་བའི་རྩལ། །
སྒྱུ་འཕྲུལ་སྤྲིན་ཤར་རང་བཞིན་རྡོ་རྗེ་སེམས། །
དམིགས་པ་མེད་ཀྱང་བརྩེ་བའི་སྙིང་རྗེ་ཡིས། །
མི་ཡོལ་གང་འདུལ་སྣང་སྟོང་རྡོ་རྗེ་འཛིན། །
སྐུ་གསུམ་དབྱེར་མེད་ཐེག་མཆོག་སྟོན་པ་པོ། །
དགོངས་བརྡ་སྙན་བརྒྱུད་དྲུག་ལྡན་བླ་མར་མཆོད། །
དགྱེས་རོལ་འཕོ་ཆེན་རྡོ་རྗེའི་གདུང་འཛིན་པའི། །
གྲུབ་མཆོག་རིག་འཛིན་ཚོགས་ལ་སྙིང་ནས་དད། །
གཞན་ཡང་མཁས་བཙུན་གྲུབ་པའི་རྣམ་ཐར་གྱིས། །
རིས་སུ་མ་ཆད་བསྟན་འགྲོའི་དཔལ་གྱུར་པའི། །
འདྲེན་མཆོག་རྒྱལ་བའི་ཡེ་ཤེས་ཡོངས་སྣང་བ། །
དེ་ཀུན་གུས་པའི་བློ་ཡིས་བསྟོད་ཕྱག་འཚལ། །
གསང་འཛིན་ཌཱཀྐི་བཀའ་ཡི་ཆོས་སྲུང་ཚོགས། །
ཟབ་དོན་རིག་སྟོང་ཉམས་ཀྱི་མགུར་མ་ལ། །
-- 13 -



མ་འཁྲེན་བརྟན་བཞུཊ་མནལ་དུ་འདིར་དགོངས་ནས། །
དགྱེས་པའི་འགྲོ་དོན་གནང་བའི་སྐབས་ཕྱེས་ཤིག །
ཧྲི
རྣམ་འདྲེན་བཞི་པ་སངས་རྒྱས་ཤཀྱཱ་ཐུབ། །
སྟོན་མཆོག་དམ་པ་ལྷ་མིའི་མཆོད་སྡོང་ཆེ། །
འདྲེན་པ་སྐལ་བཟང་སྟོང་ལ་གུས་ཕྱག་འཚལ། །
སྲིད་པའི་མཚོ་ལས་རྣམ་གྲོལ་དབུཊ་དབྱུང་གསོལ། །
མ་བཅོས་སྤྲོས་བྲལ་བླ་མ་ཆོས་ཀྱི་སྐུ། །
བདེ་ཆེན་ལོངས་སྤྱོད་བླ་མ་ཆོས་ཀྱི་རྗེ། །
པད་སྡོང་ལས་འཁྲུངས་བླ་མ་སྤྲུལ་པའི་སྐུ། །
སྐུ་གསུམ་དབྱེར་མེད་རྗེ་ལ་ཕྱག་འཚལ་ལོ། །
རབ་འབྱམས་རྒྱལ་བ་མ་ལུས་འདུས་པའི་དཔལ། །
པད་མ་འབྱུང་གནས་རྗེ་འབངས་ཉི་ཤུ་ལྔ། །
སྤྲུལ་པའི་གཏེར་སྟོན་རྣམས་དང་རིག་པ་འཛིན། །
གཏེར་བརྒྱུད་དམ་པ་རྣམས་ལ་ཕྱག་བགྱིའོ། །
སྔ་འགྱུར་བསྟན་པའི་གཙུག་རྒྱན་དཔལ་ཡུལ་བ། །
གྲུབ་བརྙེས་རིག་འཛིན་རྒྱ་མཚོའི་འཁོར་ལོས་བསྒྱུར། །
བཤད་སྒྲུབ་ལུང་རྟོགས་མངའ་ཐང་འཛམ་གླིང་ཁྱབ། །
བླ་རྒྱུད་གསེར་གྱི་རྡོ་རྗེའི་ཕྲེང་བས་མཛེས། །
མཁན་སྤྲུལ་བཤེས་གཉེན་རྣམས་ལ་རྟག་ཏུ་གུས། །
ཁ་ 14
-



འཇམ་དབྱངས་རོལ་གར་རྫོང་གསར་མཁྱེན་བརྩེ་དང་། །
རྡོ་རྗེ་འཆང་དངོས་ཀ་ཐོག་ཕྱག་ཚའི་ཞབས། །
རིགས་གསུམ་སྒྱུ་འཕྲུལ་དཔལ་ཡུལ་མཆོག་སྤྲུལ་རྗེ། །
ལང་གྲོའི་རོལ་གར་སྟག་ཤམས་རྡོ་རྗེ་དང་། །།
ཁྲག་འཐུང་རོལ་བའི་དགའ་སྟོན་རིགས་ཀྱི་སྲས། །
གསང་བདག་དངོས་སྤྲུལ་རྡོ་རྗེ་དགྲ་འདུལ་མཆོག །
བསོད་ནམས་ལྡེའུ་བཙན་ནུས་ལྡན་རྡོ་རྗེའི་ཞབས། །
པད་མ་དབང་ཆེན་དགྱེས་པའི་རྡོ་རྗེ་དང་། །
མཉམ་མེད་དྭཊ་པོའི་རྣམ་འཕྲུལ་བློ་བཟང་མཚན། །
སྤྱན་རས་གཟིགས་དབང་སྤྲུལ་བ་མི་ཡི་གར། །
པད་མ་སིདྷི་འགྲོ་མགོན་རིན་པོ་ཆེ། །
ཨོ་རྒྱན་དངོས་སྤྲུལ་བདུད་འཇོམས་གར་དབང་རྩལ།
ཟབ་གཏེར་མཁའ་འགྲོའི་གསང་མཛོད་འཛིན་མཛད་པ།
རིགས་བདག་ཅོད་པཎ་ཡབ་ཡུམ་རིན་པོ་ཆེ།
མ་ནོར་ལམ་བཟང་སྟོན་པའི་བཀའ་དྲིན་ཅན། །
བདག་ལ་དྲིན་གྱིས་ཐུཊ་གསོས་བསྐྱངས་བའི་དཔལ། །
སངས་རྒྱས་དམ་པ་རྣམས་ལ་རྟག་ཕྱག་བགྱི། །
ཆུ་ལས་ཆུ་བུར་བརྡོལ་བཞིན་ཆོས་ཀྱི་སྒོ། །
རྣམ་ཀུན་གྲུབ་མཐའ་རེས་མེད་ཉི་ཟླ་བཞིན། །
སོ་སོའི་རྒྱལ་བསྟན་རྟག་ཏུ་རིང་མོར་གནས། ། །
- 15 -



ངོ་བོ་གཅིག་འདུས་ཐམས་ཅད་སངས་རྒྱས་ལམ། །
དབྱེར་མེད་བདེ་བ་ཆེན་པོར་ཕྱག་བགྱིའོ། །
མདོར་ན་སྣང་སྲིད་འཁོར་འདས་རྣམ་པར་དག །
རྒྱལ་ཀུན་རབ་འབྱམས་རྒྱ་མཚོར་རྟག་ཏུ་བསྙེན། །
ཧཱི འོག་མིན་ཆོས་དབྱིངས་ཕོ་བྲང་དམ་པ་ན། །
རང་རིག་ཡེ་ཤེས་སྟོན་མཛད་རིན་པོ་ཆེ། །
གང་འདུལ་འཕྲིན་ལས་འགྲོ་བའི་དོན་མཛད་པ། །
རྩ་བའི་བླ་མ་རྣམས་ཀྱིས་ཤིས་པ་སྩོལ། །
ཅེས་སངས་ཤིས་ཡོང་སྤྲུལ་དཀོན་མཆོག་བསྟན་པའི་རྒྱལ་མཚན་གྱིས་
རྟེན་འབྲེལ་ཤིས་བརྗོད་དུ་སྨྲས་པའོ། ། །
16
-
“
བ



དཔལ་ཡུལ་སངས་ཤིས་སྤྲུལ་སྐུ་རིན་པོ་
ཆེའི་རང་གཏེར་ལས་སྤྲོས་མེད་
རྡོ་རྗེའི་ཚིག་དབང་དགེའོ།
ཐོག་མར། དབང་གི་གཞི་མེད་སྨིན་འབྲས་མེད། དེ་ཕྱིར་ཀ་དག་ཚིག་
དབང་ནི། ན་མོ་གུ་རུ། གདོད་ནས་མངོན་སངས་རྒྱས་ཀྱང་གང་ལ་གང་
འདུལ་གཟུགས་སྐུ་འགགས་པ་མེད། སྣ་ཚོགས་སྒྱུ་འཕྲུལ་ངོམ་ཡང་ཕུང་ཁམས་
སྐྱེ་མཆེད་གཟུང་དང་འཛིན་པ་བྲལ། མི་ཡི་གཟུགས་སུ་མཁྱེན་བརྩེའི་འོད་
ཟེར་སྟོང་འབར་རྒྱལ་བ་དངོས། ཚེ་འདི་ཙམ་དུ་མ་ཡིན་གཏན་གྱི་སྐྱབས་སུ་
ཁྱོད་བརྟེན་བྱིན་གྱིས་རློབས། ཨོཾ་ཨ་ཧཱུཾ་སྭཱཧཱ་ཀ་ཡ་ཝཀྐ་ཙིནྟ་སརྦ་སིད་དྷི་ཕ་ལ་
ཧཱུྃ་ཨ། ཅེས་དབང་བཞི་བླང་ཏེ་རྒྱུད་ཡོངས་སུ་སྨིན་པར་བྱའོ། །
- 17 -



གཏེར་ཆེན་ཉིད་ཀྱི་སྐྱེ་ཕྲེང་རྡོ་རྗེའི་རྗེས་གནང་།
ཨེ་མ་ཧོ། བདེ་ཆེན་ཆོས་དབྱིངས་ཀ་དག་གདོད་མའི་མཁའ། ལྷུན་
གྲུབ་སྣང་བ་ཡེ་ཤེས་སྒྱུ་འཕྲུལ་གར། རི་རྒྱལ་མེ་རི་འབར་བའི་རྩེ་མོ་ནས།
ཕྱག་ན་རྡོ་རྗེའི་ཐུཊ་ཀྱི་དགོངས་པ་ཡི་མི་ཡི་རིག་འཛིན་ཆོས་རྒྱལ་ཆེན་པོ་ཛ།
བཅོམ་ལྡན་འདས་ཀྱི་ཉེ་གནས་ཀུན་དགའ་བོ། འཕགས་པའི་ཡུལ་དུ་ཌོམ་བྷི་
ཧེ་རུ་དང་། བྲམ་ཟེ་དུང་གི་རྣ་ཆ་ཅན་ཞེས་བྱ། སངས་རྒྱས་གཉིས་པ་པད་
མའི་གདུལ་བྱ་རུ། རྗེ་འབངས་གྲུབ་ཆེན་སོག་པོ་དཔལ་ཡེ་ཤེས། བཀའ་
གདམས་ཇོ་བོ་ཨ་ཏིའི་ཉེ་དྲུང་དུ། གྲུབ་ཆེན་ཇོ་བོ་མེ་ཏྲི་པ་ཞེས་བྱ། བོད་ཡུལ་
ལྷོ་ གོང་མི་ལ་རས་པ་དང་། ཀ་ཐོག་ཞིང་དུ་དཀོན་མཆོག་རྒྱལ་མཚན་ཏེ།
དཔལ་ཡུལ་པད་མ་ལྷུན་གྲུབ་རྒྱ་མཚོ་དང་། རིགས་དང་དཀྱིལ་འཁོར་ཁྱབ་
བདག་གདུང་བཟུང་ནས། གློང་གྱུར་ཆེན་པོ་གྲུབ་ཆེན་མེ་ལོང་པ། རྫོགས་
ཆེན་ཤྲི་སོགས་རིན་ཆེན་རྣམ་རྒྱལ་མཚན། ད་ལྟ་གཏེར་སྟོན་ཨོ་རྒྱན་ཀུན་སྐྱོང་
གླིང་། མ་འོང་ཐུབ་བསྟན་ཀླ་ཀློའི་སྐབས་འཚོལ་ཚེ། རིགས་ལྡན་ས་སྐྱོང་ཆེ་
མཆོག་དྲག་པོ་རྩལ། འབྲེལ་ཚད་དོན་ལྡན་པད་མའི་འཕྲིན་ལས་པ། རྒྱལ་
- 18 -



བའི་བཀའ་གཏེར་ལུང་ཟིན་དམ་པ་མཆོག རྡོ་རྗེའི་ཧེ་རུ་ཀ་དེར་གསོལ་བ་
འདེབས། འཆི་མེད་ཀུན་བཟང་རྒྱལ་ པོའི་ ས་ ཐོབ་ཤོག ཅེས་ པའང་ སྔ་
འགྱུར་བསྟན་པའི་གདུང་འཛིན་དམ་པ་རྣམས་ཀྱིས་འདི་ལྟར་དགོས་ཞེས་རྡོ་
རྗེའི་གསུང་གི་ངོར་སྤྲུལ་བའི་གཏེར་སྟོན་ཨོ་རྒྱན་ཀུན་སྐྱོང་གླིང་པ་རང་གིས་ལྷ་
ལྡན་ཕྱག་ན་རྡོ་རྗེའི་གནས་རི་ལྕགས་པོ་རིའི་ཕུག་པར་བྲིས་སོ། དགེའོ། །
-
19
-



སངས་སྤྲུལ་རིན་པོ་ཆེའི་སྐུ་ཕྲེང་གསོལ་
འདེབས་ཐོས་པ་དོན་ལྡན།
ཨེ་མ་ཧོ། ཀུན་བཟང་ཀུན་ཁྱབ་ཀུན་གཞི་བདེ་ཆེན་མཁའ། སྐུ་གསུམ་
སྟོན་པ་བླ་མ་པད་མ་འབྱུང་། གསང་ཆེན་ཏནྡྲའི་མཛོད་འཛིན་རྒྱལ་པོ་ཛ།
པད་མ་ཆོས་དབྱིངས་རྡོ་རྗེའི་རྣམ་རོལ་གར། ཟབ་གཏེར་བདག་པོ་ཨོ་རྒྱན་
ཀུན་སྐྱོང་གླིང་། གྲུབ་པའི་དབང་ཕྱུག་དཀོན་མཆོག་རྒྱལ་མཚན་ཞེས། ཤམ་
བྷ་ལ་རུ་རིགས་ལྡན་ཆེ་མཆོག་རྩལ། འབྲེལ་ཚད་དོན་དང་ལྡན་ལ་གསོལ་བ་
འདེབས། ཀུན་བཟང་རྒྱལ་སར་དབང་འབྱོར་བྱིན་གྱིས་རློབས། ཅེས་པའང་
ལྷ་རི་ཨ་ཙ་བ་ལྷ་རྗེ་ཨབ་ཆེན་གྱི་ངོར་རབ་བྱུང་བཅུ་བདུན་པའི་སྒྲ་རྒྱལ་འབྲུག་གི་
ཚེས་བཅུའི་ཉིན་སྦྱར་བའོ། །
- 20
-



དཔ ལ་ཡུལ་སདས་ཤུལ་སྤྲུལ་སྐུའི་སྐུ་ཕྲེད་
རིམ་བྱོན་གསོལ་འདེབས་སྐལ་བཟད་
སྙན་པའི་ཆོས་དུད་བཞུགས་སོ། །
，
་་་་
ཨེ་མ་ཧོ། བདེ་ཆེན་སྟོང་དབྱིངས་ཀུན་བཟང་ཡེ་ཤེས་སྦུབས། ཚད་
མེད་མཁྱེན་བརྩེའི་ཐུགས་རྗེའི་སྤྲིན་བཀོད་པ། ངོ་མཚར་རྨད་བྱུང་བསྟན་པ་
གཉིས་ལྡན་ཞིང་། ཁྱབ་བདག་བླ་མ་མཆོག་ལ་གསོལ་བ་འདེབས། སྐུ་གསུམ་
སྟོན་པ་ བླ་ མ་ པད་ མ་ འབྱུང་། མི་ ཡི་ རིག་ འཛིན་ ཆོས་ རྒྱལ་ ཆེན་ པོ་ ཛ།
གནུབས་ཆེན་སངས་རྒྱས་ཡེ་ཤེས་ཟུང་འཇུག་གི། སྤྲུལ་བའི་ཟློས་གར་དེ་ལ་
གསོལ་བ་འདེབས། བྱང་ཆུབ་ སེམས་ དཔའ་ ཆོས་ རྒྱལ་ ཚུལ་ འཛིན་ ཅིང་།
སྤྱན་རས་གཟིགས་དབང་སྤྲུལ་བ་མི་ཡི་གར། ཁམས་གསུམ་འགྲོ་དྲུག་སྤྲུལ་
བས་འགྲོ་དོན་མཛད། འདས་ལོག་པད་མ་མཐར་ཕྱིན་གསོལ་བ་འདེབས།
གང་ལ་གང་འདུལ་བཞི་བཅུའི་སྙིགས་མ་ལ། ལྷ་དཔལ་སྤྲུལ་བ་མི་ཡི་གར་རོལ་
བ། མདོ་སྔགས་ལུང་རྟོགས་བསྟན་པའི་སྒྲོན་མེ་སྤར། གསང་སྔགས་བསྟན་
འཛིན་ཞབས་ལ་གསོལ་བ་འདེབས། འཕགས་བོད་སྔ་འགྱུར་བསྟན་པའི་རྒྱལ་
— 21 -



མཚན་མཆོག རིག་འཛིན་གཏེར་གྱི་རྒྱུད་པའི་གདམས་ཟབ་མཛོད། གདུལ་
བྱའི་འཕྲིན་ལས་འཛམ་གླིང་སྤེལ་མཛད་པ། ཉང་བན་ཏིང་འཛིན་བཟང་པོར་
གསོལ་བ་འདེབས། སྔོན་སྨོན་གདུལ་བྱ་ཟལ་མོ་སྒང་སྨད་དུ། རིགས་གསུམ་
སྒྱུ་འཕྲུལ་སྙིང་རྗེའི་མཐུ་ཐོབ་པ། བསྟན་འགྲོའི་གཉེན་མཆོག་སྡོམ་པ་གསུམ་
གྱིས་བརྒྱན། དགེ་བསྙེན་རིག་འཛིན་ཆེན་པོར་གསོལ་བ་འདེབས། རྔ་ཡབ་
པད་མ་ འོད་ ཀྱི་ ཕོ་བྲང་ ནས། ཨོ་ རྒྱན་ གུ་ རུའི་ ཕ་ ཕོག་ གཉེར་ གཏད་ པ།
གནུབས་ཆེན་སངས་རྒྱས་ཡེ་ཤེས་སྤྲུལ་པའི་གར། པད་མ་ཆོས་དབྱིངས་རྡོ་
རྗེར་གསོལ་བ་འདེབས། སྔོན་སྨོན་ལས་ སད་ རྒྱལ་ཀུན་ལུང་གིས་བསྔགས།
སྙིགས་མའི་དུས་འདིར་པད་མའི་རྒྱལ་ཚབ་ཆེར། གང་འདུལ་ཐུན་མོང་མ་
ཡིན་འགྲོ་དོན་མཛད། ཨོ་རྒྱན་ཀུན་སྐྱོང་གླིང་པར་གསོལ་བ་འདེབས། སྐྱེ་བ་
ཀུན་ཏུ་བླ་མ་དམ་པ་ཡིས། རྗེས་སུ་བཟུང་བའི་གང་ཟག་ལས་ འཕྲོ་ ཅན།
འབྲེལ་ཚད་དོན་ལྡན་དོན་གཉིས་འགྲུབ་ པའི་དཔལ། དཀོན་མཆོག་ རྒྱལ་
མཚན་ཞབས་ལ་གསོལ་བ་འདེབས། མ་འོངས་རིགས་ལྡན་རྒྱལ་སྲིད་ཉེར་
བཟུང་ཚེ། ས་སྐྱོང་མི་ཡི་རིག་འཛིན་ཆེ་མཆོག་རྩལ། མཐའ་དམག་ཀླ་ཀློ་
འདུལ་བའི་ ཧེ་ རུ་ ཀ། འབྲེལ་ ཚད་ རྣམ་ པར་ གྲོལ་ ལ་ གསོལ་ བ་ འདེབས།
མཁའ་ཁྱབ་ཡིད་ཅན་འགྲོ་བ་མ་ལུས་པ། ཀུན་བཟང་རྒྱལ་སར་དབང་འབྱོར་
བྱིན་གྱིས་རློབས། ཅེས་པ་ལྷ་རིགས་ཀྱི་ཌཱཀྐིས་བསྐུལ་ངོར་སྔགས་རྒན་རང་
གིས་དཔལ་ལྷ་ལྡན་གྱི་ཤར་ཕྱོགས་སུ་ལྕགས་འབྲུག་ལོར་གང་ཤར་དུ་སྨྲས་སོ།
-22



རྫོགས་ཚེ་ད་གླིང་རྩིས།[བླགྱུ་སer
འདེགས་བྱིས་གས་ཁྱུ།།
ཨོཾ་ཨཱ་ཧཱུྃ། སངས་ རྒྱས་ ཐམས་ ཅད་ཀྱི་འབྱུང་གནས་ དཔལ་ ཀུན་ ཏུ་
བཟང་པོའི་རང་བཞིན་ཚད་མེད་པའི་རབ་དང་ཐུགས་རྗེ་ལྡན་པ། དཔལ་
མགོན་བླ་མ་དམ་པའི་ཞབས་ལ་གུས་པའི་ཕྱག་འཚལ་ཞིང་སྐྱབས་སུ་མཆིའོ།
བརྩེ་བ་ཆེན་པོས་རྗེས་སུ་བཟུང་དུ་གསོལ། གདོད་མའི་མགོན་པོ་འདི་ མི་
འགྱུར། དཀྱིལ་འཁོར་ཀུན་གྱི་འབྱུང་གནས་གཙོ། མཁྱེན་རབ་ཡེ་ཤེས་རྒྱ་
མཚོ་བརྙེས། ཀུན་བཟང་ཡབ་ཡུམ་ལ་ཕྱག་འཚལ། མི་གནས་མི་དམིགས་
ཆོས་སྐུའི་ངང་། འོད་གསལ་ཡེ་ཤེས་ལོངས་སྤྱོད་རྫོགས། ཡིད་བཞིན་རིན་
ཆེན་གཏེར་མངའ་བ། ཞི་ཁྲོ་རབ་འབྱམས་ལ་ཕྱག་མཚལ། མི་འགྱུར་ཀུན་
འགྲོ་ཡེ་ཤེས་བདག བདེ་ཆེན་ཆོས་མཆོག་མི་གཡོ་བ། གདོད་མའི་མགོན་པོ་
ཀུན་བཟང་ཡབ་ཡུམ་དང་། མི་གནས་མི་དམིགས་ཡེ་ཤེས་ལོངས་སྤྱོད་རྫོགས།
ཞི་ཁྲོ་རབ་འབྱམས་ཀུན་འགྲོ་ཡེ་ཤེས་བདག རྡོ་རྗེ་འཆང་ཆེན་ཡེ་ཤེས་སྒྱུ་མའི་
ལྷ། སྐུ་གསུམ་ལྷུན་རྫོགས་རྡོ་རྗེས་སེམས་དཔའ་ཆེ། རྒྱལ་ཀུན་གསང་གསུམ་
ཐུགས་ཀྱི་རྡོ་རྗེ་འཛིན། ཕྱག་ན་རྡོ་རྗེ་དགའ་རབ་རྡོ་རྗེ་དང་། འཇམ་དཔལ་
– 23 ཡ



བཤེས་གཉེན་ཤྲཱི་སེངྷ་དང་། ཛྙཱ་ན་སུ་དྲ་བྷི་མ་མི་ཏྲ་དང་། པད་མ་འབྱུང་
གནས་ཁྲི་སྲོང་ལྡེའུ་བཙན། ཏིང་འཛིན་བཟང་པོ་ལྡང་མ་ལྷུན་རྒྱལ་དང་།
སྒོས་ངེས་དབང་ཕྱུག་རྒྱལ་བ་ཞང་སྟོན་པ། མཁས་པ་ཉི་འབུམ་གུ་ཇོ་བོ་ར་རྗེ།
སྒོ་ངེས་བརྒྱ་པ་གྲུབ་ཆེན་མེ་ལོང་རྡོ་རྗེ། གུ་མཱ་རཱ་ཛ་ཀུན་མཁྱེན་ཆོས་རྗེ་མཆོག
ཁྱབ་བརྡལ་ལྷུན་གྲུབ་གྲགས་པ་འོད་ཟེར་མཚན། འཁྲུལ་ཞིག་ཆེན་པོ་ཟླ་བ་
གྲགས་པ་དང་། ཀུན་རྡོར་རྒྱལ་མཚན་དཔལ་བཟང་རིན་པོ་ཆེ། སྣ་ཚོགས་
རང་གྲོལ་བསྟན་འཛིན་གྲགས་པ་དང་། མདོ་སྔགས་བསྟན་འཛིན་འཕྲིན་ལས་
ལྷུན་གྲུབ་མཚན། འགྱུར་མེད་རྡོ་རྗེ་རྩ་རྒྱུད་བླ་མ་དང་། ཡང་དག་ཐར་གླིང་
མཆོག་གི་དེད་དཔོན་མཆོག གཏེར་སྟོན་ཆེན་པོ་རྣམས་ལ་གསོལ་བ་འདེབས།
ཡུལ་སྣང་རིག་པར་སྟོན་པ་སྒྱུ་འཕྲུལ་ཞིང་། ལྷན་སྐྱེས་ཆོས་སྐུའི་རྒྱལ་སར་
བསྒྲོད་པར་ཤོག ཉམས་སྣང་གོང་དུ་སྤོར་པཱི་བྱིན་ཆེན་ཕོབས། རིག་པ་ཚད་
དུ་ཕོབ་ཅིག་བླ་མ་མཆོག ཆོས་ཉིད་ཟད་སར་སྐྱེལ་ཅིག་ཨོ་རྒྱན་རྗེ། རེ་དོགས་
བློ་ཟད་འཁོར་འདས་ཆོས་སྐུར་གྲོལ། ལྷུན་གྲུབ་འོད་གསལ་ཟངས་ཐལ་རིག་
པར་ཤར། སྐུ་ གསུམ་ རྩལ་ རྫོགས་འཕོ་འགྱུར་མེད་ པར་རྟོགས། བདག་
གཞན་ཡོངས་གྲོལ་ཆོས་དབྱིངས་ཐོབ་པར་ཤོག ཅེས་པ་སྙིང་ཐིག་གི་བླ་མ་
བརྒྱུད་པའི་ཚོགས་ཞིང་དང་དབྱེར་མེད་པར་གཏེར་སྟོན་ཉིད་ཀྱིས་སོ། དགེའོ།
- 24 -



#
%
།
%
%
/
ཐོག་མར་ཐབྷོད་ཡོན་ཡན་
ལག་བདུན་པ་
ཨེ་མ་ཧོ། དཔལ་ལྡན་བླ་མ་ཡོན་ཏན་རྩ་གསུམ་རྒྱལ་བ་སྲས་བཅས་ཀྱི་
གདུལ་བྱའི་འཇིག་རྟེན་མ་ལུས་ཀུན། གདོད་མའི་དབྱིངས་སུ་ཁྲིད་མཛད་པ།
སྟོན་མཆོག་རྣམས་ནི་རྟག་ཏུ་བསྙེན། གང་ཞིག་མཐོང་ བའི་ རབ་ དད་ པ།
ཐོས་པས་ཐེ་ཚོམ་དྲ་བ་གཅོད། རེག་པས་བྱིན་རླབས་དངོས་གྲུབ་འབྱུང་།
མཚུངས་བྲལ་རྣམས་ལ་ཕྱག་བགྱིའོ། མཐོང་ཐོས་འཛིན་པའི་བདག་ཉིད་ལ་
བདག་ནི་རྟག་ཏུ་ཕྱག་འཚལ་ལོ། གཞན་ཡང་ཕྱོགས་བཅུའི་སངས་རྒྱས་དང་།
དཀྱིལ་འཁོར་ལྷུན་གྲུབ་བྱང་ཆུབ་ སེམས། ཆོས་དང་འཕགས་པའི་ཚོགས་
རྣམས་ལ། རབ་གུས་དང་བས་ཕྱག་འཚལ་ལོ། སྐུ་གཟུགས་མཆོད་རྟེན་ལ་
སོགས་པ། འགྲོ་བའི་བསོད་ནམས་ཞིང་གི་མཆོག མ་ལུས་ཇི་སྐད་ཐམས་
ཅད་ལ། ཀུན་ནས་དང་བས་ཕྱག་འཚལ་ལོ། འཁོར་འདས་ཀུན་གྱི་བྱང་ཆུབ་
སེམས། བླ་མེད་འོད་གསལ་སྙིང་པོ་མཆོག བདེ་གཤེགས་སྙིང་པོའི་ཁམས་
ཉིད་ལ། ངོ་མཚར་ཆེན་པོས་ཕྱག་འཚལ་ལོ། ཐར་ལམ་ཞུགས་རྣམས་ཐོས་སོ་
- 25
-



འཚལ། སྣང་སྲིད་ སྣོད་བཅུད་ཀུན་ བཟང་ རོལ། གདོད་ནས་ རྣམ་དག་
གཉིས་མེད་ངང་། དངོས་ཡིད་ཕྱི་ནང་གསང་མཆོད་སྤྲིན། དཔག་ཡས་
མཁའ་དབྱིངས་ ཁྱབ་ པ་ ཡིས། རྒྱལ་ ཀུན་ བྱང་ཆུབ་ མཆོག་ རྣམས་ མཆོད།
བདག་ལུས་ལོངས་སྤྱོད་དགེ་རྩ་ཀུན། ཡོངས་གྲོལ་ཡེ་ཤེས་ཆེན་པོས་མཆོད།
ཕྱོགས་བཅུའི་སངས་རྒྱས་ཞིང་རྣམས་སུ། སངས་རྒྱས་སེམས་ཅན་གནས་ཀྱི་
བར། བདག་གི་ཡིད་བཞིན་མཆོད་སྤྲིན་གྱིས། རྒྱུན་མི་ཆད་པའི་མཆོད་སྤྲིན་
ཤོག ལུས་དང་ངག་ཡིད་སྒྲིབ་གཉིས་ཀུན། མཆོད་འོས་ཀུན་གྱི་སྤྱན་སྔར་
བཤགས། རབ་ཏུ་འགྱོད་སེམས་སླན་ཆད་དུ། སྲོག་གི་སླད་དུའང་མི་བགྱིད་
དོ། ཉན་ཐོས་བྱང་ཆུབ་སེམསབ་དཔའ་དང་། གསང་སྔགས་རིག་པ་འཛིན་
པ་ཡིས། སྡོམ་པ་གསུམ་དང་འགལ་བ་ཀུན། ཡོངས་སུ་བདག་གི་སོ་སོར་
བཤགས། ལུས་ངག་ ཡིད་ཀྱི་སྒོ་ནས་ནི། སྐུ་གསུང་ཐུགས་ཀྱི་རྡོ་རྗེ་ ཡིས། །
གསང་གསུམ་དང་འགལ་དམ་ཉམ་བཤགས། བདག་ནི་མི་མཁས་གཏི་མུག་
པས། རྩ་བ་ཡན་ལག་ཉམ་ཆགས་ཀུན། ཐམས་ཅད་བཤགས་ཀྱིས་དག་གྱུར་
ཅིག བྱང་ཆུབ་ཐོབ་པར་མཛད་དུ་གསོལ། དུས་གསུམ་དགེ་ཚོགས་རྫོགས་
པའི་རིང་། ཇི་སྲིད་བར་དུ་བཞུགས་གསོལ་འདེབས། དཔལ་མགོན་བླ་མ་
དགྱེས་བྱེད་ཅིང་། ཟབ་མོའི་དམ་ཆོས་འཛིན་པར་ཤོག རང་གཞན་དོན་
གཉིས་ལྷུན་གྲུབ་ཕྱིར། ཐོས་བསམ་སྒོམ་པ་ལྷུར་ལེན་ཅིང་། ནོར་བདུན་ཡོན་
ཏན་ཕུན་ཚོགས་ཏེ། རྟག་ཏུ་གཞན་ཕན་རབ་སྒྲུབ་ཤོག འགའ་ཞིག་ཁྲོའམ་
26 -



གཤེ་གྱུར་ཏེ། ལོག་རྟོགས་སྐུར་པ་འདེབས་ཀྱང་རུང་། དེ་དག་བྱང་ཆུབ་རྒྱུར་
གྱུར་ནས། བདག་ གི་ གདུལ་ བྱའི་ ཐོག་ མར་ ཤོག བདག་ གི་ མིང༌ ཙམ་
བསྒྲགས་པས་ཀྱང་། སེམས་ཅན་ཀུན་གྱི་མགོན་སྐྱོབས་ཤོག དུས་གསུམ་
བསགས་པའི་དགེ་རྩ་ཀུན། བྱང་ཆུབ་ཆེན་པོའི་རྒྱུ་རུ་བསྔོ། གནོད་ལན་ཕན་
བདེ་སྒྲུབ་པར་ཤོག འོད་གསལ་རྡོ་རྗེ་སྙིང་པོའི་ལམ། སྣང་བ་བཞི་པོ་མཐར་
ཕྱིན་ནས། འཁོར་བ་ཆེན་པོའི་ལུས་བཟུང་སྟེ། གཞན་དོན་མཐའ་ཡས་སྤྱོད་
པར་སྨོན། བདག་ལ་བརྟེན་པའི་འགྲོ་བ་ཀུན། ཚེ་འདི་ཉིད་ལ་བར་དོ་འམ།
ཕྱི་མར་ སྤྲུལ་ སྐུའི་ ཞིང་ བསྒྲོད་དེ། ཐམས་ ཅད་ གདོད་ མར་ གྲོལ་ བར་ ཤོག
སྲིད་པའི་ རྒྱ་ མཚོ་ རབ་ བརྒལ་ནས། ཕྱམ་ ཅིག་ སངས་ རྒྱས་ ཐོབ་ པར་ ཤོག
ཅེས་པའང་རྡོ་རྗེ་མཁའ་འགྲོའི་ངོར་གཏེར་སྟོན་ཉིད་ཀྱིས་སོ། དགེའོ། །
-
27
ཁ



དག་སྣང་ཡེ་ཤེས་རོལ་བ་ལས༔ དཔལ་
ཡུལ་མཆོག་སྤྲུལ་རིན་པོ་ཆེའི་གཟིགས་
པ་དང་པོ་བླ་མའི་ཞལ་མཐོང་
མའི་རྣལ་འབྱོར་ལམ་དུ་
བྱེད་པ་བཞུགས་སོ།
ན་མོ་བཛ་མཧཱ་གུ་རུ་རཊྛབྷདྲཡཱ།
དཔལ་ཀུན་བཟང་གདོད་ མའི་ མགོན་ པོ་ འོད་ མི་ འགྱུར་ བ་ ལ་ ཕྱག་
འཚལ་ལོ་དཔལ་ཡུལ་མཆོག་གི་སྤྲུལ་སྐུ་འཇམ་དཔལ་དགྱེས་པའི་རྡོ་རྗེ་བཀའ་
དྲིན་མཚུངས་པ་མེད་པ་རྩ་བའི་བླ་མ་རིན་པོ་ཆེ་ལ་གསོལ་བ་འདེབས་པ་དང་།
སྨོན་ལམ་དྲག་པོས་མཚམས་སྦྱོར་ཞིང་འོ་དོད་འབོད་པའི་དུས་ཤིག་ལ་གནས་
གངས་རི་ཐོད་དཀར་གྱི་གྲུབ་ཆེན་མེ་ལོང་རྡོ་རྗེའི་ཕུག་པར་གནས་པའི་ཚེ་ན་
བསྐལ་བ་མེ་སྤྲེལ་ལོའི་ཟླ་བ་ཡར་ངོའི་ཚེས་བཅུའི་ཐོ་རེངས་ལ། ངོ་བོ་རྡོ་རྗེ་
ཐོད་ཕྲེང་རྩལ། རྣམ་པ་དཔལ་ཡུལ་མཆོག་སྤྲུལ་རིན་པོ་ཆེའི་སྐུའི་ཞལ་ཁྲ་ཆེམ་
ཆེམ་མདུན་མཁའ་རུ། ཨ་ཀྱི་སྐལ་ལྡན་གྱི་སློབ་བུ་ཁྱོད་ཀྱི་འདི་ལྟར་དུ་གསོལ་བ་
-28 -



ཐོབ་ཅེས་གསུང་སྣང་ལྷང་ངེར་ཨ་ཨ་ལགས་ཅེས་པའི་མོད་ལ་བླ་མ་དེ་ཉིད་འོད་
འཁྱིལ་ཀྱི་ཐིག་ལེ་ཞིག་ཏུ་གྱུར་ནས་རང་གི་སྤྱི་གཙུག་ཏུ་བདེ་སྟོང་གི་སྟོང་ཉམས་
སྣང་བ་བཅས་ཐིམས་སོང་། དེ་མ་ཐག་ཏུ་གཉིད་སད་པའི་རང་སྣང་གི་ཡེ་ཤེས་
ལམ་མེར་འདི་ལྟར་བླ་མའི་རྣལ་འབྱོར་རིག་པ་ཅེར་གྲོལ་ཞེས་བྱ་བ་འདི་ཉིད།
དང་པོ་རླུང་རོ་འཕངས་ཤིང་བསལ་ནས། རྡོ་རྗེའི་ཆོས་བདུན་ལྡན་དུ་རྡོ་
གདན་ལ་འདུག་ནས། ཨེ་མ་ཧོ༔ ན་མོ་གུ་རུ།
རང་གི་སྤྱི་གཙུག་པད་སྡོང་ཉི་ཟླའི་སྟེང་
དུས་གསུམ་སངས་རྒྱས་ཡོངས་འདུས་ཁྱབ་བདག་མགོན
རྩ་བའི་བླ་མ་རྡོ་རྗེ་འཆང་ཆེན་པོ
ཞི་མ་ཁྲོ་ཉམས་དགྱེས་བརྗིད་སྤྲུལ་སྐུའི་ཆས
སྐུའི་དབྱིངས་དྭངས་གསལ་རྒྱལ་བའི་ཞིང་ཀུན་ཁྱབ
རབ་འབྱམས་རྒྱལ་བའི་དཀྱིལ་འཁོར་མ་ལུས་རྫོགས
འོད་ལྔའི་ཀློང་ན་བདེ་ཆེན་ཡེ་ཤེས་འབར
སྤྱི་བོར་ཨོཾ་དཀར་མགྲིན་པར་ཨ་དམར་པོ
ཐུགས་གར་ཧཱུཾ་སྔོན་ལྟེ་བར་སྭ་སེར་པོ་
གསང་གནས་ཧ་ཡིག་ལྗང་གུ་གསལ་འཚེར་སྒོམ༔
གནས་གསུམ་ཡིག་འབྲུའི་འོད་ཟེར་ཕྱོགས་བཅུར་འཕྲོས
རྒྱལ་རྣམས་དགྱེས་མཆོད་བྱིན་རླབས་ཚུར་འདུས་ནས
འཁོར་འདས་ཡོངས་ཀྱི་སྤྱི་དཔལ་ཆེན་པོར་གྱུར
ཡས 29
-



སྐུ་ལས་བདུད་རྩིའི་རྒྱུན་བབས་དབུ་མར་ཞུགས
ཚེ་རབས་བསགས་པའི་སྡིག་ལྟུང་ཉོན་ཤེས་བཅས
མ་ལུས་དག་ནས་ཤེལ་སྒོང་ལྟ་བུར་གྱུར
ལུས་ཀུན་བདུད་རྩིས་ལྟེམས་ཀྱིས་གང་བར་དམིགས
༈ ཅེས་ཡི་གེ་བརྒྱ་བ་བརྒྱ་ཚར་བཟླས་མཐར་
ཧཱུྃ་ཧཱུྃ༔ སྤྱི་གཙུག་རྒྱལ་ཀུན་འདུས་ཞལ་བླ་མ་ནི
པད་མ་ཐོད་ཕྲེང་ཧེ་རུ་ཀ་དཔལ་གྱི
འཇམ་དཔལ་གཞོན་ནུ་རང་བཞིན་རྡོ་རྗེ་སེམས
ཁྱབ་བདག་དགྱེས་པའི་རྡོ་རྗེ་རིན་པོ་ཆེ
གནས་ལྔའི་ཡིག་འབྲུ་སོ་སོའི་སྤྲོ་བསྡུ་ཡི་
འོད་ཟེར་ཁ་དོག་དེ་བཞིན་རིགས་འདུས་དཔལ
བདག་གི་གནས་ལྔར་ཐིམ་པས་སྒྲིབ་ལྔ་དག་
འབྱུང་བ་ལྔ་དག་རླུང་ལྔ་དབུ་མར་ཚུད་
དབང་ལྔ་ཐོབ་ནས་སྐུ་ལྔ་ཡོངས་གྲུབ་བརྙེས
རིགས་ལྔའི་སངས་རྒྱས་ཞིང་ཁམས་ལྔ་སྦྱོང་ཏེ
ལམ་ལྔ་ས་བཅུ་ཕྱག་རྒྱ་ལྔ་དབང་བསྒྱུར་
འཕྲིན་ལས་ལྔ་ཡི་གདུལ་བྱ་ཡོངས་གྲུབ་ནས་
ལས་ལྔ་རབ་འབྱམས་མངོན་པར་རྫོགས་སངས་རྒྱས
ཡང་དག་རྫོགས་པའི་སངས་རྒྱས་བྱང་ཆུབ་བརྙེས་
- 30 -



མི་རྟོག་ཐུགས་ཀྱི་ཡེ་ཤེས་ཀློང་གྱུར་ནས
ཀ་དག་རྒྱལ་པོ་གདོད་མའི་ས་ནོན་ཤོག
ཅེས་སིད་དྷི་སྟོང་བཟླས་སོ་དེ་ནས་ ཨོ མཱཧཱུྃ་སྭཱཧཱ
སྤྱི་བོའི་བླ་མ་འོད་ལྔའི་ཐིག་ལེར་གྱུར
ཚངས་བུག་ནས་ཞུགས་ཙིནྟའི་གའུར་བསྟིམ
གནས་ལུགས་གཉུག་མའི་གདིང་ཆེན་ལྷུག་པར་ཨཱ
མཁའ་ལས་འཇའ་འོད་མཁའ་ཀླུང་ཡལ་བ་བཞིན
བླ་མའི་ཐུགས་དང་རང་སེམས་དབྱེར་མེད་པར
གང་སྣང་ཀློང་གྲོལ་མཉམ་པ་ཉིད་དུ་བརྡལ
རང་གྲོལ་ཆོས་སྐུའི་དབྱིངས་ལ་མཉམ་པར་བཞག
ཨ་ཨ་ཨ ཅེས་པའང་ཀ་དག་རིག་སྟོང་སྤྲོས་པའི་མཐའ་བརྒྱད་དང་
བྲལ་བའི་རིག་པའི་ངང་མདངས་བླ་མའི་ཐུགས་རྣམ་པར་མི་རྟོག་པའི་ཡེ་ཤེས་
སུ་གནས་པ་ལ་བླ་མའི་ཐུགས་ཅེས་དང་རང་གི་སེམས་རྟ་རྒོད་འདྲ་བ་དེ་ཅུང་
ཞིག་བསྲེས་ལ་མཉམ་པར་བཞག་གོ མཐར་ སྣང་གྲགས་རྟོག་ པའི་ ཆོས་
ཐམས་ཅད་དག་པ་རབ་འབྱམས་སུ་ལམ་ཁྱེར་གྱི་གནད་ཟབ་མོའི་བསླབ་བྱ་ལྟར་
སྤྱོད་ལམ་རྣམ་བཞི་ལའང་དྲན་པའི་རང་ཚུགས་མ་ཤོར་བར་བྱ་སྤྱོད་ཐུན་མོང་
པ་དང་ལྷན་དུ་མི་གནས་པའི་ཡེ་ཤེས་ལ་འོད་གསལ་རྨི་ལམ་བཅས་སྐྱེ་གནས་
འདི་ཡོངས་སུ་སྦྱོངས་བ་ནི་གནད་ལ་དམ་པའོ། ས་མ་ཡ༔ སངས་ཤུལ་ཡང་
སྤྲུལ་པ་ཁོ་རང་གིས་གངས་རི་ཐོད་དཀར་དུ་སྨྲས་པ། དགེའོ། །
– 31 -



1
，
ཟབ་གཏེར་ཀུན་བཟང་ཀློང་མཛོད་ལས། ཨ་ཏི་
སྤྱི་ཡི་རྣལ་འབྱོར་སྐད་ཅིག་དྲན་རྫོགས་སྔོན་
འགྲོ་གདོད་མའི་ཡེ་ཤེས་བཞུགས་སོ།
ན་མོ་སཾ་གི་ཏི་ཨེ་ཝཾ༔ འཁོར་འདས་ཟུང་འཇུག་ཆོས་དང་ཆོས་ཉིད་ཀྱི་
ཡེ་ཤེས་ཆོས་སྐུ་ཀུན་བཟང་ཡབ་ཡུམ་ལ་ཕྱག་འཚལ་ལོ༔ འདིར་མན་ངག་
སྙིང་པོ་རྫོགས་ཆེན་གྱི་སྔོན་འགྲོའི་རིམ་པ་ནི༔ དང་པོ་སེང་གེའི་འདུག་
སྟངས་ལ་མིག་གྱེན་དུ་བལྟ་ཞིང རྡོ་རྗེས་རླུང་རོ་བསལ་ནས་ཤེས་པ་རྣལ་དུ་
ཕབ་སྟེ། བླ་མ་མཁྱེན་ནོ། གདོད་མའི་ཡེ་ཤེས་འཕོ་འགྱུར་མེད་ པ་ལ
འཁོར་འདས་མཚན་མའི་རེ་དོགས་མི་དམིགས་ཀྱང༔ མ་རྟོགས་འཁྲུལ་བས་
སེམས་ཅན་ཅེས་སུ་བཅད དེ་ཡང་བསོད་ནམས་བཟང་པོའི་སྨོན་འབྲས་
ལས༔ དལ་འབྱོར་རྙེད་དཀའི་རྟེན་མཆོག་ད་རེས་ཙམ ཚེ་འདི་མི་རྟག་
ནམ་ མཁའི་ གློག་ བཞིན་ ལ འཁོར་ བའི་ ཉེས་ ལྟུང་ རྩ་ བ་ དང་ བཅས་
འཕྱངས དཀར་ནག་ལས་འབྲས་བསླུ་མེད་ཡིན་པ་ལ སྐྱོ་ཤས་གཏིང་
- 32 -
་



ནས་སྐྱེ་བར་བྱིན་གྱིས་རློབས༔ ཐར་བ་དོན་དུ་གཉེར་བའི་ཡང་དག་ཆོས
ཟབ་ལམ་ཐུན་མིན་རྫོགས་པ་ཆེན་པོ་ཡི༔ གནས་ལུགས་མངོན་དུ་གྱུར་བའི་
མན་ངག་གིས༔ རང་རིག་བླ་མར་རྟོགས་པར་བྱིན་གྱིས་རློབས༔ ཅེས་དང་
དེ་ནས། ཨཱ་ ཅེས་བརྗོད། རང་མདུན་དབྱིངས་ཀྱི་ནམ་མཁའ་མཐིང་གའི་
ཀློང༔ ཆོས་སྐུ་ཀུན་བཟང་ཡབ་ཡུམ་ནམ་མཁའི་མདོག འཁྲིལ་སྦྱོར་ཕྱག་
རྒྱ་མཉམ་བཞག་བསྣོལ་མར་འཁྱུད༔ འོད་ཟེར་བྱེ་བ་ཕྲག་བརྒྱའི་ཀློང་ན་
བཞུགས༔ ཨོཾཨཱ༔ ཧཱུྃ༔ ཐུགས་ ལས་ འབྲུ་ གསུམ་ ཁ་ དོག་ དཀར་ དམར་
མཐིང འོད་འཕྲོས་སྐུ་གསུམ་དབྱིངས་ནས་སྤྱན་དྲངས་གྱུར༔ བདག་གི་
གནས་གསུམ་ཐིམ་ནས་སྐུ་གསུམ་གྱི གོ་འཕང་མཆོག་ལ་འགོད་པར་བྱིན་
གྱིས་རློབས༔ ཨོཾཨཱཧཱུྃསྭཱཧཱ ཐུགས་སྲོག་ཧཱུྃ་ ལས་ སྔགས་ཕྲེང་འཁོར་ བ་
ལས ཞལ་སྦྱོར་འོད་ཟེར་ལམ་བརྒྱུད་གསང་བར་ཞུགས བདུད་རྩིའི་
རྒྱུན་བབས་ཚངས་པའི་ལམ་ཞུགས་ནསཿ ལུས་གང་ནད་གདོན་སྒྲིབ་གཉིས་
བག་ཆགས་སྦྱངས༔ ལྷ་སྔགས་ཆོས་ཉིད་ཆེན་པོར་རོལ་བར་བལྟ ཧཱུཾ་བཛྲ་
ཙིཏྟ་ཨཱ༔ བཛྲ་ས་མནྟ་བྷ་དྲ་ༀ ཅེས་ཅི་མང་བཟླས་སོ བདག་གི་རིག་
པ་ཐིག་ལེ་མཐིང་གར་ཐིམ༔ དེ་ཡང་ཡར་འཕར་གཙོ་བོ་ཡབ་ཡུམ་གྱི
གསང་གནས་ལ་ཐིམ་ཐུགས་ཀའི་གའུར་ཞུགས༔ སྐད་ཅིག་ཉིད་ནས་སྣང་
སྟོང་འཁོར་འདས་ཆོས3 མི་དམིགས་ཐིག་ལེ་མཐིང་གའི་ངོ་བོར་ གྱུར
རྣམ་པ་ཆོས་དབྱིངས་རྡོ་རྗེ་དེ་ཉིད་དུ གཟུང་ཡུལ་འཛིན་པའི་ཆོས་ཀུན་
– 33 -



གཉུག་མར་སངས ད་ལྟའི་ཤེས་པ་གསལ་རིག་རྗེན་པ་འདི༔ ཡར་རྒྱས་
ཟླ་བའི་ངང་ཚུལ་ཇི་བཞིན་ཉིད གོང་འཕེལ་ཚད་ཕེབ་མངོན་སུམ་ཆོས་ཟད་
སར༔ ཀུན་བཟང་ཡབ་ཡུམ་གདོད་མའི་ཡེ་གདངས་སླར ཧེ་རུ་ཀ་དཔལ་
ཨོརྒྱན་ཀུན་སྐྱོང་གླིང གཞན་དུ་མི་འཚོལ་ཡེ་ཤེས་བཞི་སྦྱོར་དང ཀ་
དག་ཚིག་དབང་ལྷུན་གྲུབ་ཡོངས་སྨིན་ནས རང་གི་རིག་པར་སད་པའི་ཆོས་
ཉིད་ལ ངོ་ཤེས་ཐག་ཆོད་གདེངས་ཐོབ་རང་བབས་སུ རྟོགས་གྲོལ་དུས་
མཉམ་ཚོགས་དྲུག་ལྷུག་པར་བོར གང་ཤར་རང་གྲོལ་སྒྱུ་མར་ལ་བཟླས་
པས ཆོས་ཟད་གདོད་མའི་ས་ལ་བྱང་ཆུབ་ཤོག ཨ་ཨ་ཨ༔ ཅེས་རིག་
སྟོང་དོན་གྱི་རྣལ་འབྱོར་དུ་བྱེད་པ་པོ་རྣམས་ཀྱི་སྤྱོད་ཡུལ་དུ་གྱུར་པས་ཨ་ཏི་
རྫོགས་པ་ཆེན་པོའི་སྤྱི་ཆིངས་ཀྱི་སྔོན་འགྲོ་གདོད་མའི་རང་རིག་ཡེ་ཤེས་འདི་
དོན་གྱི་རྣལ་འབྱོར་ལམ་དུ་བྱེད་པ་པོའི་ངོ་སྐལ་དུ་གྱུར་པས་རྟེན་འབྲེལ་འབྱུང་
བའི་དུས་སུ་སྔོན་གྱི་གཏད་རྒྱ་ཐེབས་པའི་གཉག་ལོ་ཙཱ་བ་དང་སོག་པོ་དཔལ་གྱི་
ཡེ་ཤེས་ཀྱི་སྤྲུལ་བ་ལ་བཀའ་བབས་པའི་བརྡ་དཀྲོལ་ནས་མགྲིན་ པའི་རྟགས་
མཚན་བཀྲ་ཤིས་སྨེ་གཉིས་འཁྱིལ་བ་གདོང་དྲུག་རྒྱལ་བའི་བློ་གྲོས་ཀྱིས་བསྐུལ་དེ་
ཨོརྒྱན་ཀུན་སྐྱོང་གླིང་པ་རྩལ་ གྱིས་ལྕགས་འབྲུག་ལོར་དབུས་ཡུལ་དུ་བྲིས་སོ།
དགེའོ། མ་མ་ཨ་ཏི་བྷེགུ）
།
34
-



༄༅།། འོད་གསལ་གསང་བ་ཆེན་པོ་ཡེ་ཤེས་ཀློང་ཆེན་པོའི་ངང་ཆོས་
དབྱིངས་མངོན་པར་བདེ་གཤེགས་སྙིང་པོའི་དོན་བརྗོད་པར་བྱ་བ་
ལྷུན་གྲུབ་རྫོགས་པ་ཆེན་པོ་ཡེ་གནས་ཡེ་ཤེས་རང་རིག་
གི་ཁྱབ་བདག་ཆོས་སྐུའི་དོན་ལ་ཕྱག་འཚལ་ལོ། །
ཨ་ཧོ། སྐྱེ་མེད་ཀུན་གཞི་བདེ་སྟོང་ཆོས་དབྱིངས་གདངས། འགགས་
མེད་གནས་ལུགས་ཡེ་གཞི་ཀ་ནས་དག འཁོར་འདས་གཞི་མེད་རྩ་བྲལ་གདོད་
མའི་མགོན། རང་རིག་འཕྱམ་མེར་གནས་པའི་བྱར་དུ་མེད། ཡེ་ཤེས་རང་
མདངས་ཀློང་ལ་ཕྱག་འཚལ་ལོ། ཨེ་མ་ཧོ། ཁྱབ་བདག་ཉིད་ནི་འདུས་མ་བྱས་
པའི་དབྱིངས། རིག་པ་སྟོང་གསལ་ཆོས་དབྱིངས་མཉམ་པ་ཉིད། གཞི་རིག་
དོན་ལ་མངོན་པར་ལྷུན་རྫོགས་ཤོག ངོ་བོ་གདོད་མའི་ཆོས་སྐུ་ཞལ་ཕྱག་བྲལ།
རང་བཞིན་ མ་འགགས་ ཐུགས་ རྗེ་ ཀུན་ ལ་ སྙོམས། བདེ་ བ་ ཆེན་ པོ་ བདེ་
གཤེགས་ཡོངས་ ཀྱི་ དོན། སྨྲ་ བརྗོད་ བྲལ་ བས་ རིག་ པ་ བྱང་ ཆུབ་ སེམས།
རིགས་ལྔ་ཡེ་ཤེས་ཁ་དོག་ལྔ་ཡི་གདངས། རང་གདངས་སྟོན་ཀྱང་ཡེ་ཤེས་ལས་
གཞན་མིན། རྣམ་པར་འཁྲུལ་བས་སྣང་སེམས་ཞེན་པའི་ཆོས། ཡིད་ཤེས་
- 35 -



རྣམ་ཤེས་ཆོས་ཁམས་རྒྱ་མཚོའི་འབྱམས། འཁྲུལ་བའི་བག་ཆགས་གཟུང་ཡུལ་
འཛིན་པས་འཆིང་། དབྱིངས་ལས་ཡེ་ཤེས་འགྱུར་མེད་ཀ་དག་སྣང་། སྣང་
ངོའང་སྙམ་དུ་མེད་པ་གཤིས་ལུགས་ཏེ། བལྟ་བྱ་ལྟ་བྱེད་བྲལ་བ་གཉུག་མའི་
གདངས། བྱར་མེད་འཁྲུལ་མེད་འབྱམས་མེད་རྟོགས་གྱུར་ཅིག འདི་ལྟར་
འཇིག་རྟེན་བྱེད་པོས་ཡོངས་སྣང་བ། སྤྲོས་ཤིང་དཔྱོད་པ་ཀུན་རྟོག་སྣོན་མ་སྟེ།
བཙལ་ཞིང་སྒྲུབ་པ་ རང་ ཉིད་ངལ་བའི་རྒྱུ། དམིགས་ ཤིང་ བསྒོམ་ པ་ སྤྲོས་
བཅས་ འཆིང་ བའི་ གཟེབ། ཟུག་རྔུའི་ སྤྲོས་ པ་ ནང་ ནས་ ཆོད་ གྱུར་ ཅིག
བསམ་བརྗོད་བྲལ་བས་མཐོང་བ་གང་ཡང་མེད། མ་མཐོང་ལྷག་མར་གྱུར་
པའི་ཆོས་ཀྱང་མེད། རང་སེམས་ཁོ་ཐག་ཆོད་པ་ཟབ་མོའི་དོན། མཚོན་པར་
དཀའ་བའི་དེ་ཉིད་རྟོགས་པར་ཤོག མེད་བཞིན་ཡོད་པར་སྣང་བའི་བག་
ཆགས་འཆོལ། འདི་ལྟར་སྣང་བ་ཐམས་ཅད་བདེན་མེད་སྟོང་། སྟོང་པའི་ངོ་
བོ་གཞི་དབྱིངས་ཆོས་སྐུའི་མཁའ། སྤྲོས་ཀུན་ཀ་ནས་དག་ཕྱིར་ཡོད་མཐའ་
ཟད། རིག་གདངས་ལྷུན་གྱི་གྲུབ་ཕྱིར་མེད་མཐའ་དག གཉིས་སུ་བརྗོད་ལ་
རྟོག་པའི་ཚུལ་འཇུག་ལས། དཔེར་ན་རྨི་ ལམ་ སྣང་ བའི་རྫུན་ རིས་བཞིན།
བྱུང་གནས་འགྲོ་འོང་བྲལ་བས་གར་སོང་འདས། ཡུལ་མེད་བཞིན་དུ་ཆོས་
རྣམས་དེས་སྟོན་ཏོ། དབྱེར་མེད་བློ་འདས་སྙམ་པའི་དེ་བཞིན་ཉིད། དེ་དོན་
རྟོགས་པར་མཛོད་ཅིག་སྐལ་ལྡན་རྣམས། རྒྱུ་འབྲས་ལས་འདས་རྒྱུ་འབྲས་ཡོད་
མེད་ཞི། སྡུག་བསྔལ་ལས་འདས་སྡུག་བསྔལ་ཡོད་མེད་འདས། དགེ་སྡིག་
སྤང་བླང་ལས་འདས་གཞི་ཡི་དོན། འཁྲུལ་བ་ཀ་དག་བློ་འདས་རྫོགས་པ་ཆེ།
-- 36
-



འདི་ན་མཛུབ་མོས་ཟླ་བ་སྟོན་བཞིན་དུ། སྟོན་མཁན་མེད་ལ་ཟླ་བའི་ཆུ་ཟླ་བྱས།
དང་པོར་ཡིད་དཔྱོད་ཚིག་གིས་མཚོན་བྱས་ཀྱང་། ཆོས་ཉིད་དོན་ལ་རང་བབ་
ཡུལ་ལས་འདས། སྣང་བའི་ཆོས་རྣམས་རང་བྱུང་ཤར་བ་ནི། རང་གི་རང་ལ་
བླན་དེ་མཐོང་བར་ཤོག ཟླ་བའི་རང་མདངས་ཆུ་ཟླ་སྟོན་པ་བཞིན། ཟླ་བ་
མེད་ན་ཆུ་ཟླ་ག་ལ་འབྱུང་། འདི་དོན་བསལ་བྱ་བྲལ་བ་མེད་མཐོང་ཞིང་།
བཞག་སྟེ་སྒྲུབ་པར་བྱ་བ་ལས་ཀྱང་འདས། དམིགས་མེད་དགག་སྒྲུབ་རྩོལ་
བྲལ་ཆོས་ཉིད་ངང་། ལྷུན་གྱི་གནས་པའི་དོན་དེ་རྟོགས་པར་ཤོག ཤེས་བྱའི་
གཞི་དང་བགྲོད་བྱེད་ལམ་གྱི་ཚུལ། ཐོབ་བྱ་འབྲས་བུའི་ཆོས་དང་གདམ་ངག་
གཉིས། རང་བཞིན་གཤིས་ལ་ནམ་མཁའི་གོ་རིམ་འདྲ། བྱར་མེད་དོན་འདི་
ཡང་དག་རྟོགས་པ་མཆོག ཀུན་གཞིར་གཟུང་འཛིན་འཁྲུལ་བས་འཆིང་བའི་
འོདམ། ཀུན་ལ་སྒྲོ་བཏགས་མ་དག་འཁོར་བའི་ཆོས། དེ་ལས་ལྡོག་པ་དག་
པའི་སྣང་བའི་ཆོས། བལྟོས་ནས་བཏགས་པ་རྣམ་པར་སྤྲོས་པའི་ཆོས། རང་
བབས་གཤིས་ལ་ནམ་མཁའི་ཉི་ཟླ་དང༌། སྨུག་རླངས་བཞིན་དུ་ སྣང་བའི་
དངོས་པོ་ཞི། རྟག་ཆད་མུ་བཞི་གནས་སུ་དག་པ་སྟེ། སྤྲོས་མེད་དབྱིངས་ལས་
གཤིས་ལུགས་མཐོང་གྱུར་ཅིག ལྟ་སྒོམ་སྤྱོད་པའི་བསླད་ཀྱིན་རྟོག་པས་སྒྲིབ།
བློ་འདས་ཆོས་སྐུའི་གཤིས་ཀྱི་བཞུགས་ཚུལ་ལ། ཐ་མལ་གཤིས་སུ་སོན་ལ་ལྟ་
སྒོམ་བྲལ། ཆོས་ཉིད་རྣལ་མའི་དོན་ལ་གནས་གྱུར་ཅིག གང་ལ་དམིགས་
བྱས་ལྟ་བ་དུག་གི་གཟེབ། གང་ཞིག་རྩོལ་བས་སྒོམ་པ་སྐྱོན་དུ་རུལ། གང་ལ་
བླང་ཞིང་དོར་བ་སྤྱོད་པའི་གེགས། ཟུག་རྔུའི་ཆོས་རྣམས་བྲལ་བས་བདེན་པ་
37 --



མཐོང་། མཐོང་བྱ་འདི་གཏོང་སྙམ་མེད་རིག་པའི་གདངས། བློ་ཡི་སྤྱོད་ཡུལ་
འདས་སོ་རྒྱ་ ཆད་ བྲལ། ཡིད་དཔྱོད་ཞགས་པའི་མདུད་ པ་ དོར་ནས་ཀྱང་།
རང་བབས་རང་སར་གྲོལ་ལ་མཁས་གྱུར་ཅིག བླ་མའི་མན་ངག་སེམས་ཀྱི་
འཕྲུལ་འཁོར་གཉིས། རིག་སྟོང་དོན་སྦྱོར་འབྲས་བུ་ཆུད་མ་གསོན། དེ་ཚེ་
རང་རིག་ཡེ་ཤེས་བླ་ན་མེད། གཞོན་ནུ་བུམ་སྐུའི་མཁྱེན་ཆ་རང་གདིངས་
གཤིས། དོན་དམ་ཆེན་པོའི་ཆོས་རྣམས་འུབས་སུ་ཆུབ། ཤེས་རབ་རང་བྱུང་
སྒྲོན་མེའི་སྣང་བ་ཡིས། སྒྲིབ་པའི་མུན་པ་འཐིབ་པོ་འཇོམས་གྱུར་ཅིག མ་
བཅོས་ཀ་དག་འདུས་མ་བྱས་པའི་ཀློང་། མ་འཁྲུལ་ཆོས་ཉིད་དོན་དེ་བཅོས་པ་
མེད། རྒྱུ་ལས་མ་བྱུང་མཐར་ཐུག་འབྲས་བུའི་དོན། རང་ལ་གནས་པའི་ཆོས་
ཉིད་མཐོང་བར་ཤོག སྣང་བ་སེམས་མིན་སེམས་ཀྱིས་བྱས་པ་མེད། སེམས་
མེད་པས་ཀྱང་སྣང་བར་མི་འགྱུར་རོ། གསང་བ་ཀུན་གཞིའི་མངལ་རྒྱུར་དུབ་
པ་ལས། རྣམ་པར་ཤེས་པ་ཕྲ་མོ་མཆེད་རྟོག་གི། བག་ཆགས་འཐས་པས་སྐུ་
དང་ཡེ་ཤེས་སྒྲིབ། ཕུང་ལྔ་འབྱུང་ལྔ་ཁ་དོག་ལྔ་ལ་སོགས། ལྷུན་གྲུབ་སྣང་བ་
འཁོར་བའི་འཁོར་ལོས་སྒྲིབ། བདག་ཏུ་ལྟ་འཛིན་ ཕ་རོལ་འཁྲུལ་འབྱམས་
འབྱེད། རེ་དང་དོགས་པས་བཟང་ངན་ཡུལ་དུ་བལྟ། འཁོར་འདས་སོ་སོར་
རང་རྒྱུད་ཅན་དུ་འཛིན། དེ་ལྟར་ཡང་ནས་ཡང་དུ་འཁོར་རྒྱུད་འཁྲུལ། དེ་
དོན་གཏན་ལ་ཕབ་ནས་མཁས་པར་སློབ། ཡེ་གཞི་དོན་གྱི་སངས་རྒྱས་ཆོས་ཀྱི་
སྐུ། དེ་ལས་གཞན་དུ་འཚོལ་ན་ངེས་པར་འཁྲུལ། གཟུང་འཛིན་སེམས་ཀྱི་
ཁམས་གསུམ་སྲིད་པ་གྲུབ། དེ་ལས་གཞན་དུ་ལྟ་བ་ཤིན་ཏུ་འཁྲུལ། དེས་ན་
- 38 -



འཁོར་འདས་གཞན་དུ་ལྟ་བ་ཡི། གེགས་གོལ་ས་ལམ་གཅོད་པ་གནད་དུ་ཟབ།
སླར་ནི་ཉམས་ལེན་འོད་གསལ་འདྲེས་པ་ལ། སྒོམ་བློ་ཡིད་དཔྱོད་མེད་པ་སྟོང་
སངས་ངེ་། འཇོག་བྱ་འཇོག་བྱེད་བཅས་བཅོས་ལྷོད་དུ་ཕབ། འཛིན་སྟངས་
རེ་དོགས་བྲལ་བས་འབོལ་ལེ་བ། ཀ་དག་སྤྲོས་བྲལ་བདེ་ཀློང་ཆོས་སྐུའི་ཞལ།
ཤེས་རབ་ཆེན་ པོས་ རིག་ པ་ མངོན་ དུ་ གྱུར། དབྱིངས་ དང་ ཡེ་ ཤེས་ ལྷུན་
འབྱམས་ ཆོས་ ཀྱི་དབྱིངས། བདེ་ བའི་ ཉམས་ ལ་ མྱོང་ ནས་ ཞེན་ པ་ དང་།
གསལ་བའི་ཉམས་ཀྱི་ངང་ལ་ཞེན་པ་དང་། སྟོང་པའི་ཉམས་ལ་ཧད་པོར་ཤར་
བ་སོགས། སྐུ་གསུམ་རིག་སྟོང་དེ་ཚེ་ནོར་ར་རེ། ནོར་ན་ཁམས་གསུམ་འཁོར་
བར་འདུ་བྱེད་པས། མ་ནོར་རྒྱལ་པོ་ཆོས་སྐུའི་རིག་པ་འདི། ད་ལྟའི་རང་
མལ་ཆོས་སྐུ་དེ་ཉིད་དོ། བརྗོད་བྲལ་ ཟངས་ ཐལ་ཆོས་ཉིད་ རྒྱལ་ པོ་ མཆོག
བསྟན་ཐོབ་བར་དུ་ཉམས་སུ་ལེན་པར་གཅེས། རྒྱུ་འབྲས་གཞན་གྱིས་ལྷན་མོ་
ཐེབས་ ཡུལ་ འདས། རིག་ སྟོང་ རིག་ པའི་ དབྱིངས་ སུ་ ཆོས་ ཐམས་ ཅད།
མཉམ་ཉིད་ཐིག་ལེ་ཉག་གཅིག་ཡེ་ཤེས་སྐུ། ངེས་དོན་སངས་རྒྱས་འགྲུབ་པའི་
སྨོན་ལམ་ཤོག འཁོར་འདས་རེ་དོགས་ཞིག་པའི་ངང་ཚུལ་དུ། མི་གནས་
ཆོས་སྐུའི་གཏན་སྲིད་ཟིན་གྱུར་ཅིག ཀུན་བཟང་སྨོན་ལམ་རྫོགས་པ་ཆེན་པོའི་
དོན། གཞི་རྫོགས་བླ་ན་མཐོ་བའི་རྗེན་ནེ་བ། མེད་དོན་ཡེ་ཤེས་བྱང་ཆུབ་
མངོན་གྱུར་ནས། མཁས་པའི་དབང་ཕྱུག་ཤེས་རབ་རལ་གྲི་ཡིས། སངས་ཀྱི་
ཉི་མ་མཁའ་ལ་ ཤར་བ་བཞིན། ཤུལ་དུ་ གྲིབ་མའི་སྐྱོན་བྲལ་ ཡེ་ ཤེས་ འོད།
གཞི་ལས་གཞི་སྣང་སྤྲུལ་པའི་སྐུའི་ཆ་ངེའི། ཡང་སྤྲུལ་ཉིད་དུ་བློ་འདས་འུབ་
–
39 —



ཆུབ་པས། དཀོན་མཆོག་གསུམ་གྱི་གོ་འཕང་མཆོག་ཐོབ་སླད། བསྟན་པའི་
རྒྱལ་མཚན་ཀུན་ལ་སྨན་པའི་ཕྱིར། ངེས་དོན་ཆོས་ཀྱི་འགྲོ་རྒྱུད་ཚིམས་པར་
ཤོག ཚེ་འདི་ཉིད་ལ་སྣང་སེམས་ཀློང་གྲོལ་ནས། མཐོང་ཐོས་དོན་ལྡན་
མཛད་པ་ཡོངས་གྲུབ་སྨོན། ཅེས་ལྷ་ལྡན་ཞོལ་དུ་དམ་ལྡན་གྱི་སློབ་མ་གདོང་
དྲུག་སྙེམས་པའི་ལང་ཚོའམ་བསོད་ནམས་བག་དྲོས་བསྐུལ་ངོར་ལྕགས་འབྲུག་
ལོར་ཀརྨ་དགོན་གསར་ནས་ཨར་ཇོའི་ཚང་དུ་དུས་མཐའི་ཨར་ཇོ་སྨྱོན་པ་དཔལ་
ཡུལ་སངས་ཤིས་ཡང་སྤྲུལ་དཀོན་མཆོག་རྒྱལ་མཚན་ཞེས་ཆོས་དྲེད་བློ་དྲེད་ཀྱི་
ཉམས་ལེན་ གོལ་ ཤོར་དུ་ འཆོལ་ བ་ ཉིད་ ཀྱིས་ གང་ ཤར་ དུ་ གདམས་ པའོ།
དགེའོ། །
- 40 -



ཨོ་རྒྱན་ཀུན་སྐྱོང་གླིང་པའི་རང་གཏེར་ལས།
ཟབ་མོ་མཁའ་འགྲོའི་ཐུག་ཏིག་ཐོད་རྒལ་
འོད་ལྔའི་མུ་ཁྱུད་རིག་པའི་ཡེ་ཤེས་
འཇའ་ཟུག་མ་བཞུགས་སོ། །
༄༅༅། ན་མོ་མཧཱ་གུ་རུ་དྷེ་ཝ་ཌཱཀྐི་ནི། བླ་མ་རྩ་གསུམ་རྒྱལ་བའི་ལྷ་ལ་
ཕྱག་འཚལ་ཞིང་སྐྱབས་སུ་མཆིའོ། བྱིན་གྱིས་བརླབ་ཏུ་གསོལ། །
དེ་ལ་དང་པོ་ཆོས་ཐམས་ཅད་ནི་གཞི་བསླབ་པ་གསུམ་གྱིས་ཕྱུག་པའི་
གང་ཟག་ཡིན་དགོས་པ་དང་ཡང་ན་ལས་ཀྱི་སྒྲིབ་པ་མ་ལུས་པ་ཡོངས་སུ་སྦྱངས་
པའི་གདམས་པ་ཁྱད་པར་ཅན་དང་དེ་སྟོན་པའི་སློབ་དཔོན་བྱིན་རླབས་ཅན་
ཐེག་པ་ཆེན་པོའི་གང་ཟག་གམ་བླ་མ་ཞེས་འགྲོ་བ་ཡོངས་ཀྱི་བླ་དང་སྲོག་ལྟ་བུ།
ཕ་དང་མ་ལྟ་བུའི་གཡོ་སྒྱུ་ཟོལ་ཟོག་མེད་པའི་རིན་པོ་ཆེ་རྒྱུད་བྱང་བར་རྟོགས་
པས་བདག་གྲོལ། ཡོན་ཏན་ཡོངས་སུ་ཆུབ་པ་རྒྱུད་དྲང་བར་མཁྱེན་པ་དང་
གཟིགས་པའི་ཡེ་ཤེས་ལ་མངའ་བ་ཐུགས་རྗེས་གཞན་གྲོལ་ནུས་པ་དེ་ལྟ་བུའི་
- 41 -



དྲུང་དུ་ས་ལམ་གྱི་ཡོན་ཏན་སྦྱང་རྟོགས་སྤར་བས་གང་ཟག་དད་པ་ཅན་མོས་
གུས་དཀར་པོ་གཅིག་ཐུབ་བློ་སྣ་ཉུང་བ། ཟས་རྒྱན་གོས་གསུམ་གྱི་སྤྱོད་པ་ལ་
དོར་བ་ཅིག་གཞི་ཁྲེགས་ཆོད་ཀྱི་ལྟ་སྒོམ་སྤྱོད་འབྲས་ལྷུན་གྲུབ་རྡོ་རྗེའི་ས་བརྙེས་
པ་ནི་གངས་ཁྲོད་རི་བྲག་ལྗོན་ཤིང་དུར་ཁྲོད་དང་གནས་ཁྱད་པར་ཅན་དུ་ངེས་
པ་མེད་པའི་བརྩོན་འགྲུས་བྱེད་པ་པོ་གཅིག་གིས་སྤྱོད་ཡུལ་ཡིན་ཏེ་ཚེ་གཅིག་
དོན་ཡོད་བྱའོ་སྙམ་ན་རང་ཉིད་གདོས་བཅས་ཀྱི་ཕུང་པོ་ལྷག་མེད་དུ་གྲོལ་བའི་
གདམས་ཟབ་འོད་གསལ་འཇའ་ལུས་འོད་སྐུར་གྲོལ་བའི་མན་ངག་ནི་འདིར་
འཆད་པར་བྱ་སྟེ་དོན་གྱི་ཡེ་ཤེས་ལ་མཐོང་ལམ་གྱི་བདེན་པ། རྟོགས་བཞིན།
རྟོགས་དགོས་པའོ། ཅེས་ས་མ་ཡ། ཐོད་རྒལ། གདོད་མའི་གཞི་དབྱིངས་ཀ་
དག་ནམ་མཁའ་ལ། ཤེས་རབ་རང་བྱུང་སྒྲོན་མའི་སྤྱན་གྱིས་ལྟོས། ཅེས་གཞི་
ཁྲེགས་ཆོད་དོ། ལུས་ཀྱི་འཛིན་སྟངས་བྱ་བ་དགུ་ཕྲུགས་ནས། ངག་གི་ལས་
ལམ་དགེ་སྡིག་བགྲང་བྱ་དོར། ཡིད་ཀྱིས་མི་རྟོག་རང་བབས་ལྷུག་པར་བཞག་
ཅེས་སོ། དབང་བཞིའི་སྨིན་འབྲས་ཡེ་ཤེས་བཞི་སྦྱོར་ལམ། ཅེས་དང་། སྐུ་
བཞིའི་ཡེ་ཤེས་འདི་ན་མངོན་དུ་བྱེད། ཅེས་པའོ། རིག་འཛིན་རྣམ་བཞིའི་གོ་
འཕང་འོད་ལམ་བྱེད། སྣང་བ་བཞི་ནི་ཟད་སར་འཁྱོལ་ཅེས་སོ། ལུས་ཀྱི་རུ་
ཤན་འགྲོ་དྲུག་འཁོར་འདས་སྦྱངས། ངག་གི་རུ་ཤན་སྒྲ་སྐད་འཁོར་འདས་
སྦྱངས། ཡིད་ཀྱི་རུ་ཤན་རྣམ་རྟོག་བརྒྱད་ཁྲི་དང༌། བཞི་སྟོང་ཉོན་མོངས་ལ་
སོགས་ རང་ གྲོལ་ གཤིས། སྤྲུལ་ སྐུའི་ བཞུགས་ སྟངས་ དྲང་སྲོང་ ཙོག་པུར་
བཞུགས། ལོངས་སྐུའི་བཞུགས་སྟངས་གླང་ཆེན་ཉལ་བ་འདྲ། ཆོས་སྐུའི་
- 42 -



བཞུགས་སྟངས་ སེང་གེའི་ཁྱི་ ཚུགས་ བཞིན། གཟིགས་ སྟངས་ གསུམ་ དང་
བཞུགས་སྟངས་དེ་བཞིན་སོགས། ཙཀྱུ་ཟུམ་བུའི་ ཐབས་ཤེས་ཉི་ཟླའི་ཟེར།
ཐིག་ལེ་བསླབ་ཅིང་ཐིག་ལེར་གནས་པ་ལ། འོད་ཐིག་ཟླུམ་པོའི་རྭ་བར་ལུ་གུ་
རྒྱུད། རྣམ་སྨིན་ཚེ་དབང་ཕྱག་རྒྱའི་སར་སྨིན་ལམ། རིམ་གྱིས་འཕེལ་དང་
འགུལ་འཁྲིགས་མེད་པ་དང་། ཤར་ར་རྣལ་དལ་བྱ་རྒོད་ལྷུང་བ་ལྟར། གྱེན་
དང་ཐད་ཀར་སྣ་རྩེར་ཁྲིད་ཅིང་བལྟ། ཉམས་ནི་བདེ་སྡུག་ལེགས་ཉེས་ངེས་
མེད་འབྱུང་། གོང་འཕེལ་ཚད་ཕེབ་ཆོས་ཉིད་ཆོས་ཟད་དོ། བདག་ལུས་ལྷ་ཡི་
བསྐྱེད་རིམས་གཏེར་ཁ་ལས། ཡི་དམ་གང་ཡིན་རིགས་ལྔས་ཚུལ་གྱི་བསྒྱུར།
ཕྱག་མཚན་རྒྱན་ཆ་སྐུ་མདོག་གདན་དང་བཅས། སོ་སོར་མ་འདྲེས་ཡེ་ཤེས་ལྔ་
བཞིན་སྒོམ། ཤེས་རབ་ཐབས་ལ་བརྩོན་པའི་བརྟུལ་ཞུགས་ ཅན། སྒྲོན་མ་
དྲུག་ནི་ལམ་གྱི་བྱེ་བྲག་ཙམ། སྒྲོན་མ་བཞི་ཡིས་ཡེ་ཤེས་བཞི་སྦྱོང་ནས། རྒྱང་
ཆུའི་སྒྲོན་མའི་ཐིག་ལེ་སྟོང་སྒྲོན་འབྲེལ། ཀ་རཱི་ རྩ་ སྒྲོན་ ཙིནྟ་ཤ་སྒྲོན་གནས།
ཤེས་རབ་རང་བྱུང་ཡེ་གནས་སྒྲོན་མ་ལས། དབྱིངས་རིག་ཐིག་གསུམ་དབྱིངས་
ཀྱི་སྒྲོན་མར་མཇལ། དེ་ཉིད་མཁྱེན་གཟིགས་གནས་ལུགས་བརྗོད་བྱ་བྲལ།
དེ་ལས་མི་འདའ་སྒོམ་ནས་གེགས་ཀུན་སེལ། ཉམས་ལས་མི་འདའ་ཉམས་
དང་ཐིག་ལེ་འབྲེལ། གདོན་ནད་རྒ་འཆི་ངེས་མེད་ཉམས་སྣ་ཚོགས། རང་
སྣང་ལས་གཞན་མིན་ངེས་ཁྲེགས་ཆོད་ཀྱིས། ལམ་གྱི་ངོ་འཕྲོད་འཆི་བ་འོད་
གསལ་སྦྱངས། འཁོར་འདས་རྩལ་རྫོགས་ཟག་མེད་འཇའ་ལུས་དེངས། དེ་
ཉིད་གནད་ཀྱི་གོ་བརྡ་སྤྲད་དོན་ནི། ས་བཅད་རིམ་པའི་དབྱེ་བ་འདིར་མ་བྲིས།
- 43 -



བཀའ་ཟབ་དོན་ཆེ་ཤིན་ཏུ་གཉན་པའི་ཕྱིར། ཚད་མ་གསུམ་གྱིས་འཁོར་
འདས་ལམ་གསུམ་གྱི། རྒྱུ་དང་ཐ་སྙད་ཕྱོགས་མཐའ་བྲལ་བ་སྟེ། ཡེ་ནས་རྣམ་
དག་ཀུན་བཟང་རྒྱལ་བའི་སར། མངོན་པར་སངས་རྒྱས་མཐོང་བའི་ལམ་
མཆོག་ལས། ཡང་དག་རྫོགས་པའི་སངས་རྒྱས་སླར་མིན་དེ། ལམ་ལས་ཟློག་
ན་འཁོར་བར་འདུ་བྱེད་དོ། རྒྱལ་བ་གོང་མའི་གཞུང་ལུགས་མང་པོ་དང་།
རང་གི་མྱོང་བ་ཙམ་གྱི་ས་བོན་འདི། ལེགས་སོ་སྙམ་ནས་སྐལ་བཟང་རིགས་
ལྡན་ལགས། བསོད་ནམས་ལྡན་པ་མི་ཡི་ལུས་མཆོག་འདིར། བག་ཡངས་
ནམ་མཁའི་རིག་ཀློང་བརྡོལ་བའི་ཕྱིར། དྲོད་རྟགས་དྲོ་བའི་ཚད་མ་འདི་ལྟར་
བྲིས། འཁོར་བར་མེད་དོ་ཀ་དག་འོག་མིན་ཞིང་། ལྷན་སྐྱེས་ཡེ་ཤེས་རྒྱལ་པོ་
འུབ་ཆུབ་ནས། འབྲེལ་བ་ཐོབ་ཚད་གདོད་མར་བྱང་ཆུབ་སྨོན། ཅེས་དཔལ་
ཡུལ་སངས་ཤུལ་ཡང་སྤྲུལ་པ་ཁོ་རང་གིས་གངས་རི་ཐོད་དཀར་ནས་ཉམས་མྱོང་
ཞིག་ཡོད་པ་དེ་རྗེས་སུ་སློབ་མའི་ངོར་ལྕགས་འབྲུག་ལོར་ལྷ་སའི་གཙུག་ལག་ཉེ་
འགྲམ་དུ་སྦྱར་བའོ། དགེའོ། །
= 44
–



，
2.
%
a
»
8
jaiP
ཡ་
་་་་༌་་་་
་
ཨེ་མ་ཧོ། སངས་རྒྱས་འོད་དཔག་མེད་ལ་གསོལ་བ་འདེབས། ཟབ་
ལམ་འཕོ་བ་འབྱོངས་པར་བྱིན་གྱིས་རློབས། འདི་ནས་འཚེ་འཕོས་སྣང་མཆེད་
ཐིམ་པའི་དུས། བྱང་ཆུབ་ལམ་ཆེན་དབུ་མའི་དབུས་རྩ་ནས། རྣམ་ཤེས་ངོ་བོ་
ཡར་གྱི་སྤྱི་གཙུག་འཕོ། ཐིག་ལེ་དཀར་དམར་མདངས་ལྡན་ཡེ་ཤེས་རླུང་།
ཕཊ་ཀྱི་འཕང་ནས་བླ་མའི་ཐུགས་ཀར་ཐིམ། ཕྱིར་མི་ལྡོག་པའི་ས་མཆོག་
བརྙེས་གྱུར་ཅིག ཨཱ་ཨཱ་ཨཱ། ཅེས་དང་ཕཊ་ཕཊ་ཕཊ། ཞེས་བཟླས་ལ་ཡང་
ཡང་སྦྱངས་བའི་སྟོབས་ཀྱིས་བདེ་བ་ཅན་དུ་སངས་རྒྱས་འོད་དཔག་མེད་པའི་
ཞིང་མཆོག་ཏུ་མེ་ཏོག་པད་མའི་སྦུབས་ལས་བརྫུས་ཏེ་སྐྱེས་ནས་དེར་ལམ་ལྔ་ས་
བཅུ་རིམ་གྱིས་བགྲོད་དེ་འོག་མིན་རང་རིག་དོན་གྱི་སངས་རྒྱས་ཀྱི་ས་ཐོབ་པར་
ཐེ་ཚོམ་མི་དགོས་སོ། ཞེས་པ་འདིའང་དད་ལྡན་གྱི་རྒན་མོ་ཨཱ་ཡ་མ་ཞེས་པས་
ལྷ་རེག་དང་བཅས་བསྐུལ་ངོར་སངས་སྤྲུལ་ པས་འཕྲལ་ མར་ གདམས་ པའོ།
སརྦ་མངྒ་ལཾ། །
- 45
-



ལྷོ་གཏིབྷཝཝེན་།།ད་དྲིཝ།
，
ན་མོ། འོད་གསལ་ཟབ་མོ་ཉམས་སུ་ལེན་པ་ལ། ཁྲེགས་ཆོད་ལྐོག་
གྱུར་མངོན་དུ་བྱེད་པའི་ཐབས། ཐོད་རྒལ་སྒྲོན་མ་དྲུག་གི་གནད་ཟབ་མཆོག
གནས་ལུགས་གཞི་ཡི་སྒྲོན་མ་དྲུག རྣལ་འབྱོར་ལམ་གྱི་སྒྲོན་མ་བཞི། དེ་དག་
རང་བྱུང་ཚུལ་གནས་པའི། ཙིཏྟ་ཤ་དང་ཀ་ཏི་ཤེལ། རྒྱང་ཞགས་ཆུ་ཡི་སྒྲོན་
མ་གསུམ། སྣོད་ ཀྱི་ སྒྲོན་ མ་ རྣམ་ གསུམ་ཡིན། ཕྱི་འབྱུང་ དྭངས་ མ་ ནང་
དབྱིངས་རྣམ་ དག་ དང་། ནང་ འབྱུང་ དྭངས་ མ་ ཐིག་ ལེ་ སྟོང་ སྒྲོན་ དང་།
འཆར་གཞི་ ཤེས་ རབ་རང་བྱུང་སྒྲོན་མ་རྣམས། བཅུད་ཀྱི་སྒྲོན་མ་རྣམ་པ་
གསུམ་ཞེས་བྱ། དེ་ཡང་ཕྱིར་ཐེག་པ་འདི་རང་ལམ་གྱི་རྩ་དང་ཐིག་ལེའི་བཤད་
པ་ཞིག་ཡོད་པ་ནི། ཨ་ཏིའི་ཨ་ནུ་ཞེས་བྱ་ཡིན་པས་དེའི་ངང་ཚུལ་ཤེས་དགོས་
ཏེ། མ་དག་ཉོན་མོས་རླུང་སེམས་ རགས་པའི་སྒོ་ཁ་ཡིན་པས་ན་སྣ་བུག་སྒོ་
གཉིས་ཡིན་ནོ། རྒྱུ་བའི་ཚུལ་ཡེ་ཤེས་ཀྱི་རླུང་བཟུང་ནས་བུམ་ཆེན་བུམ་ཆུང་
སོགས་ཇི་ལྕོགས་རང་ལུགས་སྟོང་རའི་གུར་ཁང་དུ་སྒོམ་པའི་གནད་དམ་པ་ནི་
འོད་སྣང་ལམ་དུ་བྱེད་ཅིང་། འཆི་བ་འོད་སྐུར་གྲོལ་བའི་གདམས་ཟབ་ཁྱད་
པར་ཅན་ཨོ་རྒྱན་ཀུན་སྐྱོང་གླིང་པའི་རང་གཏེར་ལས་སྐབས་སུ་བབས་པ་ཡིན་
པས། རང་གཞན་གཉིས་ཕན་གྱི་གཏུམ་མོ་བསྒོམ་པ་ནི་མཆོག་གི་རིག་འཛིན་
གྱི་ས་ཐོབ་པའི་དགོས་པ་ཡོད་པས་སོ། རང་སློབ་བསོད་ནམས་མིང་ཅན་གྱིས་
བསྐུལ་ངོར་སངས་སྤྲུལ་པས་གདམས་པའོ། དགེའོ། །
46 -



བདེ་སྟོང་གཏུམ་མོ་རླུང་གི་འཁོར་ལོའི་གནད་བསྡུས།
ཨེ་ཝཾ། ཆོས་རྣམས་མཉམ་ཉིད་ཆེན་པོའི་ངང་ཉིད་ལས་ད་ནི་རླུང་ཡེ་
ཤེས་འོད་གསལ་ སྒོམ་ པ་ལ་སྣོད་བཅུད་འཁོར་འདས་ཀྱིས་བསྡུས་པའི་ཆོས་
ཐམས་ཅད་དང་། རང་ལུས་རང་སྣང་རང་རིག་ ཀ་དག་གི་དགོངས་ པའི་
དབྱིངས་ཀློང་ཆེན་པོར་སོ་སོར་རྟོག་པའི་ཤེས་རབ་ཀྱིས་གཏན་ལ་ཕབ་ཏེ་བདག་
མེད་རྟོགས་པའི་ཤེས་རབ་མངོན་དུ་གྱུར་ནས། མ་དག་སྙིགས་མའི་སྣང་བ་
དྭངས་མ་འོད་གསལ་སྦྱོང་བའི་ཐབས་ཟབ་མོ་ནི། དེ་ཡང་ཐོག་མར་བླ་མའི་
རྣལ་འབྱོར་ལམ་གྱི་སྲོག་ཏུ་བཟུང་སྟེ་མོས་གུས་ཕྱག་རྒྱ་ཆེན་པོའི་ལམ་ཁྱེར་དང་
མ་བྲལ་བ་དེའི་ངང་ནས་དབང་བཞི་བླངས་ཤིང་ཐུགས་ཡིད་བསྲེ་བ་ནི་རང་
རྒྱུད་ལ་རྟོགས་པའི་ཡེ་ཤེས་ཁྱད་པར་ཅན་སྐྱེ་བའི་ཐབས་རྨད་དུ་བྱུང་བ་ཡིན་
པས་གཞུང་འདི་ཉིད་བླ་མའི་རྣལ་འབྱོར་བྱིན་རླབས་ཆར་འབེབས་གང་ལེགས་
སུ་ནན་ཏན་དུ་བྱའོ། ཐོ་རེངས་ཡར་ལངས་ནས་རྡོ་རྗེའི་དཀྱིལ་ཀྲུང་བཅས་ཏེ་
ཧ་ཞེས་ལན་གསུམ་རླུང་རོ་དུག་གསུམ་གྱི་མདོག་དམར་ནག་དང་། ནག་པོ།
ལྗང་ནག་གི་མདོག་དབྱིབས་འབུ་སྲིན་གྱི་རྣམ་པ་ལྟར་སྟོང་གསུམ་གྱི་ཕ་མཐར་
འཕང་བར་བསམ་ལ། ལག་གཉིས་ངལ་གསོའི་ཕྱག་རྒྱ་བྱས་ལ་མཉམ་པར་
བཞག་གོ། དེ་ལྟར་ལུས་ཀྱི་དྭངས་མ་ལྔ་ལ་ཁ་དོག་ལྔ་གསལ་འཚེར་ཅན་གྱི།
- 47 -



ཨེ་ཡོར་བོ་སུ་ཞེས་ཕྱི་འབྱུང་ལྔ་ཕུང་པོ་ལྔ་དང་དབྱེར་མེད་དུ་བསྒོམ་ལ་ཕཊ་ཅེས་
རྟོག་མེད་དུ་ཅུང་ཞིག་མཉམ་པར་བཞག་གོ། རླུང་རྣམ་པར་དག་པ་ཉམས་སུ་
ལེན་པ་ལ། གནས་དབེན་པའི་སར། དུས་རྐྱེན་སོགས་དམ་ཉམ་དང་མ་
འདྲེས་པ་བྱས་ནས། དང་པོ་རྣམ་སྣང་ཆོས་བདུན་བྱེད་པ་ལ། ཉན་ཐོས་ཀྱི་
ལྟ་སྟངས། རྐང་པ་རྡོ་རྗེའི་དཀྱིལ་དྲུང་། ལག་པ་ཁུ་ཚུར་བརླ་སྟེང་དུ་བཞག
སྒལ་ཚིགས་དྲང་པོར་བསྲང། དཔུང་པ་རྒོད་གཤོག་ལྟར་བརྒྱང་། ལྕེ་ཡ་རྐན་
ལ་སྦྱར། མགྲིན་པ་ལྕགས་ཀྱུ་ལྟར་དཀུག་མིག་སྣ་རྩེའི་ཐད་ཀྱི་ནམ་མཁར་
གདངས་ཟུམ་མཉམ་པར་བཞག་པ་ནི་རྣམ་སྣང་གི་ཆོས་བདུན་ཞེས་པ་དེ་ཡིན།
དེ་ནི་ཧ་ཅང་བསྡམ་མ་དྲགས་པ་དང་ལྷོད་མ་དྲགས་པའི་རན་པར་བཅའ་ཞིང་
རྟོག་པ་བཟོ་མི་འཆོས་པར་བཞག་གོ། ཉན་ཐོས་ཞི་བའི་ལྟ་སྟངས་ཀྱིས་ལུས་
ངག་ཡིད་གསུམ་རྣལ་དུ་ཕེབ་ཅེས་སོ། མདོར་བསྡུས་ཙམ་གྱི་རྩ་རླུང་གི་གཞི་
བཅའ་བ་ལ། དང་པོ་འདི་ལྟར་རྩ་བྱེད་གསལ་འདེབས་དགོས་སོ། ལུས་ནང་
དབུ་མ་མཚན་ཉིད་བཞི་ལྡན་བསྒོམ། ལྟེ་བར་ཨ་ཐུང་དམར་པོ་གསལ་བ་ལས།
གཏུམ་མོ་ཡེ་ཤེས་ཀྱི་མེ་ལྕེ་རབ་ཏུ་མཆེད་པས། འཁོར་ལོ་བཞི་ཁྱབ་སྤྱི་བོའི་ཧཾ་
ལ་ཕོག ཧཾ་ལས་བདེ་སྟོང་བདུད་རྩིའི་ཆུ་རྒྱུན་བྱུང་། ལྟེ་བའི་ཨ་ཐུང་ཉིད་ལ་
ཕོག་པ་ལས། མེ་དང་བདུད་རྩི་གཉིས་མེད་རབ་འབར་མཆེད། ནད་གདོན་
ལས་ཉོན་སྡིག་སྒྲིབ་བག་ཆགས་བསྲེག རང་ལུས་འོད་ཀྱི་ཕུང་པོར་གསལ་བའི་
དབུས། དབུ་མའི་སྦུབས་དང་མེ་ལ་ཤེས་པ་གཏད། དེའི་གནད་ནི་ཡང་ཡང་
-
48 -



བསླབ་པར་བྱ། དེ་ལྟར་དམིགས་མེད་ངང་དུ་མཉམ་པར་བཞག དེ་ནས་
དྲང་སྲོང་གི་འདུག་སྟངས་དང་བཅས་ནས། རང་ལུས་འོད་ཕུང་དཀར་པོ་ཉི་
མའི་སྙིང་པོ་ལྟར་གསལ་བའི་དབུས་སུ་རྩ་དབུ་མ་ཉིད་ཕྱི་དཀར་ལ་ནང་དམར་
བ། བར་མཐིང་ག་ཆུ་ཤིང་གི་སྡོང་པོ་ལྟར་དྲང་བ། པད་མའི་འདབ་མ་ལྟར་
ཤིན་ཏུ་སྲབ་པ། རྒྱ་ཚོས་ཀྱི་ཁུ་བ་ལྟར་སྣུམ་པ། ཏིལ་གྱི་མར་མེ་ལྟར་གསལ་བ་
སྟེ་མཚན་ཉིད་བཞི་དང་ལྡན་པ། ཡར་སྣེ་སྤྱི་བོའི་ཚངས་པའི་བུ་གར་ཟུག་ཅིང་
མར་སྣེ་ལྟེ་འོག་ཏུ་སོར་བཞིའི་ཐད་དུ་ཁ་ཟུམ་པའོ། གཡས་སུ་རོ་མ་དཀར་མོ་
དང༌། གཡོན་དུ་རྐྱང་མ་དམར་མོ་གཉིས་ཀྱི་མར་སྣེ། ལྟེ་འོག་ཏུ་ཟུག་ཅིང་
ཡར་སྣེ་ལྟག་ནས་གུག་སྟེ། སྣ་བུག་གཉིས་སུ་ཟུག་པ། རྩ་གསུམ་པའི་འདུས་
མདོར། ཤེས་རབ་སྟོང་ཉིད་ཡུམ་གྱི་ངོ་བོར་ཨ་ཐུང་དམར་པོ་རེག་བྱ་ཚ་བ་མེ་
ཡི་རང་བཞིན་ ཅན་། ཤིང་སྐྱེར་བའི་ཚེར་མ་བཅད་པ་ལྟ་བུའི་རྩེ་མོར་ནཱ་ད་
དང་བཅས་པ་གསལ། སྤྱི་བོའི་ཚངས་བུག་ན་ཐབས་མཆོག་བདེ་ཆེན་ཡབ་ཀྱི་
ངོ་བོ་ཧཱུྃ་ཡིག་དཀར་པོ་མགོ་ཐུར་དུ་བསྟན་པ་ཡོད་པར་སྒོམ། རང་གི་སྣ་རྩེའི་
ཐད་ཀྱི་ནམ་མཁར་སོར་བཅུ་གཉིས་ཀྱི་མཚམས་སུ་ཕྱོགས་བཅུའི་རྒྱལ་བ་སྲས་
དང་བཅས་པའི་ཐུགས་རྗེའི་བྱིན་རླབས་ཐམས་ཅད་འདུས་པའི་ངོ་བོར་འོད་
ཕུང་ལྗང་ནག་རླུང་གི་རང་བཞིན་ཅན་གསལ་མདངས་ནམ་མཁའ་གཡའ་དག་
པ་ལྟ་བུའི་སྟོབས་དང་ལྡན་པ་ཞིག་གསལ་གདབས་ལ། ལག་སོར་གཉིས་ཉི་ཟླ་
ཁ་སྦྱོར་གྱི་བསྡུ་རྒྱ་དང་བཅས་ཏེ་སོར་བཅུའི་རྩེ་ནས་རྔུབ་པའི་དམིགས་པ་དང་
– 49 -



བཅས་ཏེ་སྣ་བུག་གཉིས་ནས་རླུང་རྔུབ་པ་དང་མཉམ་དུ། འོད་ཕུང་དེ་ཉིད་
སྤོས་རིང་གི་དུད་པ་ལྟར་བྱུང་ནས་རོ་རྐྱང་གི་ལམ་བརྒྱུད་དེ། ལྟེ་བའི་ཨ་ཐུང་
ལ་ཕོག་པའི་རྐྱེན་གྱིས་མེ་འབར་ཏེ། ལྟེ་བ་ནས་སྙིང་ཁ་མགྲིན་པ། སྤྱི་བོའི་
བར་གྱི་རྩ་འཁོར་རྣམས་ཁྱབ། སླར་ཧཾ་ལ་ཕོག་ཏེ་བདུད་རྩི་ངང་ནར་གྱིས་བདེ་
སྟོང་ཟག་མེད་ཀྱི་ཡེ་ཤེས་ཀྱི་རྒྱུན་སྤྱི་བོ་མགྲིན་པ་སྙིང་ཁ་ལྟེ་བ་རྣམས་སུ་བབས་
པས། སྒྲིབ་བཞི་དག དབང་བཞི་ཐོབ་ཅིང་དགའ་བཞིའི་ཡེ་ཤེས་རྒྱུད་ལ་
མངོན་པར་སྐྱེས་ནས་བདུད་རྩི་ལྟེ་བའི་ཨ་ཐུང་ལ་ཕོག་པས་མེའི་གསོས་བྱས་ཏེ་
བྱིན་རླབས་ཡེ་ཤེས་ཀྱི་རླུང་། གཏུམ་མོ་གདོད་མའི་ཡེ་ཤེས་ཀྱི་མེ། བདེ་སྟོང་
གནས་ལུགས་ཡེ་ཤེས་ཀྱི་བདུད་རྩི་གསུམ་དབྱེར་མེད་དུ་གྱུར་པ་ཆེར་མཆེད།
ཚེ་རབས་ཐོག་མེད་ནས་བསགས་པའི་སྡིག་སྒྲིབ་ནད་གདོན་བག་ཆགས་གཟུང་
འཛིན་གཉིས་སྣང་འཁྲུལ་བའི་རྟོག་ཚོགས་ཐམས་ཅད་ལྷག་མེད་དུ་བྱ་སྒྲོ་མེ་ལ་
གྱུར་པ་ལྟར་བསྲེགས་ཏེ། རང་ལུས་དབུ་མ་མེ་དང་བཅས་པས་སྟོང་ཁམས་
ཁྱབ་པར་བསྒོམ་ལ་བདེ་སྟོང་གི་ངང་དུ་མཉམ་པར་བཞག་གོ། སླར་ཡང་དེ་
ཉིད་ཇེ་ཕྲར་སོང་ནས། རང་ལུས་དང་དབུ་མ་སྔར་བཞིན་དུ་གྱུར་པ་དྲང་སྲོང་
གི་བཞུགས་སྟངས་དེ་ལས་མ་གཡོས་པ་དེ་ཉིད་དུ་སེམས་གཞན་དུ་མ་ཡེངས་
པར་ཨ་ཐུང་ལ་རིག་པ་གཏད་དེ་མཚན་མོ་ཡིན་ན་གཉིད་ལོག སྦྱོང་བའི་དུས་
སུ་སྐབས་རེ་རེ་ལ་ཐུན་རེ་རེས་མཚམས་སུ་དམིགས་མེད་ཀྱི་ངང་དུ་འབྱམས་
ཀླས་པ་ནི་གནད་ཀྱི་ཆོས་ཉིད་དོ། ཐོ་རངས་འབྱུང་ཁམས་དག་པར་སྦྱོང་བའི་
- 50
—



མན་ངག་ནི། དང་པོ་མལ་ནས་ལངས་ཏེ་ཧ་ཞེས་སྒྲས་དབུགས་རིང་པོ་གསུམ་
འཕང་། དུག་གསུམ་ལས་བྱུང་བ་ལས་ཀྱི་རླུང་ ཁམས་ནག་གི་མདོག་དང་།
དམར་པོ་དང་ནག་པོའི་རྣམ་པར་ཐོན། དེའི་སྐབས་སྙིང་ཁ་སྟོང་ཉིད་ཆོས་ཀྱི་
དབྱིངས་ཀྱི་གནས་མཆོག་ནས་སྟོང་ཉིད་ཀྱི་ཡེ་ཤེས་གནས་པའི་རྟེན་ཡིག་གེ་ཨེ་
མཐིང་སྐྱ་ལས་རྣམ་ཤེས་ཀྱི་ངོ་བོ་ཨ་དཀར་པོ་ཞིག་ཆད། དེ་ལས་མེ་སྟག་དམར་
པོ་ཚལ་རྩུབས་པ་ཞིག་བྱུང་། དེའི་མེ་སྟག་སྨིན་མཚམས་ནས་ཐོན། སྨིན་
མཚམས་ཐད་ཀྱི་སོར་ལྔའི་མཚམས་སུ། ཨེ། མཐིང་སྐྱ་ནམ་མཁའི་མདོག་ལྟ་
བུའི་ཀློང་དུ་ཐིམ། ཨ་དེ་འོད་ཇེ་ཆེར་སོང་བའི་ནམ་མཁའི་ཁྱོན་ཡོངས་སུ་ཁྱབ་
པར་བྱས་སོ། འོད་ཟེར་ཚུར་སྙིང་གར་བསྡུས་ནས་དམིགས་མེད་ཀྱི་ངང་ཨ་
མཐིང་ཞིག་མཉམ་པར་བཞག་གོ། སླར་ཡང་རང་ལུས་ཕྱག་ན་རྡོ་རྗེ་སྔོན་པོ་
ཞིག་སྒོམ་ནས་དབུ་མ་ སྔར་བཞིན་གསལ་ལ། སྙིང་ གར་ ཨ་ དཀར་ གསལ་
འཚེར་དང་ལྡན་པ་གཅིག་བསྒོམ། སྤྱི་བོར་ཚངས་བུག་ ཏུ་ ཨ་དཀར་གཅིག
དེ་གཉིས་བར་ཨ་ཝ་དྷུ་ཏིའི་ནང་ན་ཨ་དཀར་དྲི་མ་མེད་པ་ཤེལ་ཕྲེང་བརྒྱུས་པ་
ལྟར་ལས་འོད་ཟེར་འཕྲོས། བརྒྱུད་གསུམ་རིག་འཛིན་བླ་མ་ རྒྱལ་ བ་སྲས་
བཅས་ཀྱི་ཐུགས་རྗེ་བྱིན་ནུས་ཐམས་ ཅད། འོད་ཕུང་དཀར་བོའི་རྣམ་པར་
བསྡུས་ཏེ་ཐིམ་པའི་རྐྱེན་གྱིས་སྤྱི་གཙུག་གི་ཨ་ཡིག་དེ་འོག་གི་ཨ་ལ་མར་ཐིམ་པས་
བཀྲག་མདངས་གཟི་བརྗིད་འོད་དུ་འབར། དེ་ནས་ཨ་གཅིག་ནས་ཡས་རིམ་
མས་སུ་ཐིམ། སྙིང་གར་བསྟིམ་པ་ཨ་ཉེར་གཅིག་ཉི་མ་འབུམ་དུས་གཅིག་ ཏུ་ །
– 51 -



ཤར་བའི་གཟི་མདངས་དང་ལྡན་པར་བསྒོམ་ལ་ཡུན་ཅི་གནས་སུ་མཉམ་བཞག་
ཏུ་བཞུགས་སོ། དེ་ནས་འབྱུང་བ་ལྔ་ལ་ཨ་ཡིག་ཁ་དོག་ལྔའི་ཚ་གྲང་གཉིས་ཉི་
ཟླ་གཉིས་ཀྱི་འོད་རེས་མོས་སུ་བྱས་ཀྱང་རུང་ངོ༌། ཞེ་སྡང་ང་རྒྱལ་འདོད་ཆགས་
ཕྲག་དོག་བཞི། མདུན་མཁར་སྟོང་དབྱིངས་ཨ་ཡིག་སྟོང་ཆེན་ངང་། མཉམ་
བཞག་ས་ཆུ་མེ་རླུང་གདོས་པ་དག དཀར་སེར་དམར་ལྗང་མཐིང་འོད་ཁ་
ཏོག་ལྔའི། སྣང་སྲིད་འཁོར་འདས་ཡོངས་ཁྱབ་སྤྲོ་བསྡུ་བྱ། མེ་ལོང་མཉམ་
ཉིད་སོར་རྟོག་བྱ་གྲུབ་དང་། ཆོས་དབྱིངས་ཡེ་ཤེས་བཞི་སྦྱོར་གདེང་ལྡན་གྱུར།
འཁོར་འདས་རང་སྣང་ལས་གཞན་མ་ཡིན་པས། བླ་མའི་མན་ངག་སེམས་ཀྱི་
ཡེ་ཤེས་གསང་། མཉམ་ཉིད་སྐུ་གསུམ་རོལ་བའི་ཀློང་དུ་བརྡལ། དེ་བཞིན་
ཐུན་གྱིས་ཆེན་གཞི་རྣལ་དུ་ཕོབ། ཕྱི་ནང་གསང་གསུམ་ཐུན་ནི་མང་སྦྱངས་
ནས། རྩ་རླུང་ལུས་ཀྱི་འཕྲུལ་འཁོར་སྦྱངས་བར་བྱ། སྤྱི་བོར་རྩ་འདབ་སུམ་
བཅུ་རྩ་གཉིས་དང་། མགྲིན་པར་བཅུ་དྲུག་སྙིང་གར་བརྒྱད་ཡིན་ཏེ། ལྟེ་བར་
དྲུག་བཅུ་རྩ་བཞིར་གནས་པ་ལ། གསང་གནས་ཉི་ཤུ་རྩ་བརྒྱད་དཀྱིལ་འཁོར་
དང་། དེ་དག་ཙ་རྣམས་ཕྱི་ནི་དམར་བའི་མདངས། ནང་ནི་དཀར་གསལ་
སྟོང་པའི་སྦུ་གུ་ཅན། ལྷན་སྐྱེས་ཡེ་ཤེས་ཉོན་མོངས་གང་གནས་ཁྱབ། འདོད་
ཆགས་ཞེ་སྡང་ང་རྒྱལ་ཕྲག་དོག་དང་། ཀུན་གཞི་གཏི་མུག་དུག་རླུང་བསལ་བྱ་
ཡིན། ཆོས་དབྱིངས་མེ་ལོང་མཉམ་ཉིད་སོར་རྟོག་དང་། བྱ་གྲུབ་ཡེ་ཤེས་རླུང་
ནི་སྒྲུབ་བྱ་ལགས། དཀར་པོ་དམར་ལྗང་མཐིང་ཀའི་མདོག་བཞིན་དུ། ཡེ་
– 52 -



ཤེས་འོད་དང་ཡེ་ཤེས་རླུང་ཆེན་གཉིས། དབུ་མར་ནས་ཞུགས་དུག་ལྔའི་རླུང་
དོར་ནས། རོ་རྐྱང་གཉིས་དང་དབུ་མའི་ལམ་བརྒྱུད་དེ། སྣ་བུག་གཉིས་དང་
ཁ་ནས་གསུམ་གསུམ་དགུ། ནག་དང་དམར་ནག་ལྗང་ནག་མཐིང་ནག་མདོག
སྣ་བུག་གཡས་དང་གཡོན་དུ་ཁ་བཅས་ཀྱིས། མ་དག་རླུང་རོ་འཕངས་ནས་
འཇམ་རླུང་བཟུང་། རླུང་ནི་ཉི་ ཟླ་ ཁ་ སྦྱོར་ སྙིང་ གར་འཁྱིལ། རྔུབ་ དང་
འགེངས་དང་གཞིལ་དང་འཕང་བར་བྱ། དེ་དག་རླུང་གིས་སྦྱོར་བ་བཞི་ལྡན་
ཡིན། གནད་ནི་མི་ཤེས་རླུང་གིས་འཕུང་བར་གྱུར། ལས་ཉོན་ཤེས་བྱའི་སྒྲིབ་
གཉིས་ཡོངས་སྦྱངས་ནས། ལོངས་སྐུ་རིགས་ལྔའི་ཞིང་སྐྱེས་དགོས་པ་ཡོད།
ཇུབ་པའི་རླུང་དང་གནས་དང་འཕང་བར་བྱ། ཨོ་ ཨ ཧཱུྃ་གསུམ་རྩ་གནས་
ཡོངས་སུ་བཀྲམ། སྲོག་འཛིན་རླུང་དང་མེ་མཉམ་རླུང་དང་ནི། ཁྱབ་བྱེད་
རླུང་དང་ཐུར་སེལ་རླུང་དང་བཅས། བསྐལ་བ་ལས་རླུང་སྲོག་རྩར་གནས་
བཅས་ནས། བདེ་སྡུག་ནད་ཡམས་ཟུག་ངུ་མ་ངེས་པ། དེ་རྣམས་མ་དག་རླུང་
གི་འཕེལ་འགྲིབ་བྱེད། རང་ལུས་རྡོ་རྗེའི་དཀྱིལ་ཀྲུང་བཅས་བྱས་ནས། ཐུབ་
དབང་ལྷ་སྐུ་ཇི་བཞིན་ཕྱག་རྒྱར་བཅས། བསྒོམ་ནས་རླུང་ནི་བུམ་ཆེན་བཟུང་
བྱས་ནས། རྡོ་རྗེའི་ཐོག་འབེབས་ལན་གསུམ་ལྡང་བ་ན། རླུང་རྣམས་ལས་སུ་
རུང་བའི་རྟེན་འབྲེལ་ལས། ཉོན་མོངས་ནད་ཞི་ལུས་ནི་ཡང་པ་དང༌། རིག་
ཁམས་དྭངས་ཤིང་རྩ་ཡི་མདུད་པ་ཁྲོལ། ཡང་ན་ཁྲོ་བོ་ཕྱག་རྡོར་ཇི་བཞིན་དུ།
མིག་ནི་མཁའ་གཏད་ སྡིག་མཛུབ་བཅས་བྱས་ནས། ཧཱུྃ་ གླུ་ གྱེར་ནས་སྣོད་
- 53 -



བཅུད་ཡོངས་སུ་སྦྱངས། ཡང་ནི་འོག་གཞི་སྟོང་པ་ནམ་མཁའ་བཞིན། རླུང་
གི་རྡོ་རྗེ་རྒྱ་གྲམ་བསྣོལ་མའི་སྟེང་། ཐིག་ལེ་འོད་ལྔའི་རིལ་བུ་ཟླ་བ་ཙམ། ཅུང་
ཞིག་བསྒོམ་ནས་ནར་གྱིས་མཆོངས་ནས་ནི། རླུང་གདན་དང་བཅས་རང་ལ་
ཐིམ་པ་དང་། རླུང་གི་རྡོ་རྗེ་སྔོན་པོ་རྩེ་དགུ་པ། ཡས་མས་རང་གདེངས་རླུང་
གི་སེང་གེ་བཞིས། མཁའ་ནས་བཏེགས་ལ་མཁའ་ཡི་དབྱིངས་སུ་འཕངས།
རྣམ་ཤེས་ཧཱུྃ་མཐིང་ཞིག་ཏུ་གྱུར་ནས་ནི། འཁོར་གསུམ་སྣོད་བཅུད་དམིགས་
མེད་རང་ལུས་ཡལ། ཐོགས་བཅས་འབྱུང་ལྔའི་སྣང་བ་འོད་ལྔར་གྱུར། དེ་
ལྟར་བསྒོམ་ནས་ཀ་དག་ངང་དུ་ཨ། རིག་པ་གཡོ་མེད་ཀྱི་ངང་དུ་འདུག་པ་ནི།
རླུང་རིག་དལ་བའི་གནད་མཆོག་ཏུ་གྱུར་པ་ཡིན། རླུང་གི་འཕེལ་འགྲིབ་ཀྱིས་
ཚ་གྲང་གི་ནད་ལྡང་སླ་བ་ནི་སེམས་ཀྱི་རང་བཞིན་ཆོས་ཉིད་ཀྱི་གདངས་སྐྱེས་བུ་
འཕྱེ་བོ་འདྲ་བ་དེ་ལས་རླུང་རྟ་རྒོད་ལོང་བ་ལྟ་བུ་དང་འདྲེས་ནས་རྣམ་པར་རྟོག་
པའི་རྩལ་སྒོ་ལྔའི་ཡུལ་ལ་ཤར་ནས་ལས་ཉོན་གྱི་བྱེད་ལས་ཅན་ཏེ། སེམས་ཀྱི་ངོ་
བོ་ཡེ་ཤེས་ཏེ། དེ་ལ་གཟུང་འཛིན་རྩལ་དུ་ཤར། དབུགས་ལ་རྟ་བྱས་རྐྱེན་
དང་འཕྲད། སྐབས་འདིར་བྱེ་བྲག་ཏུ་བཤད་པ་མ་གཏོགས། རླུང་གསང་བ་
ཡེ་ཤེས་མ་རིག་སྦུབས་འབྱེད་ཀྱི་འབྲེལ་བ་རྗེས་སུ་གསལ་བའི་འདིར་མ་བྲིས་སོ།
དེ་ལ་ཡང་ཉམས་སུ་མི་ལེན་གང་ཟག་ལ། དོན་དམ་རླུང་འདི་བསྟན་མི་བྱ།
ཡང་གསང་བཅུད་ཀྱི་བདུད་རྩི་ནི། སྣོད་ངན་རྣམས་སུ་བླུགས་གྱུར་ན། སྣོད་
ཆག་བཅུད་བོར་དམྱལ་བར་འགྲོ། སྣོད་མིན་ལྟ་ལོག་སྤྱོད་ཡུལ་མིན། རླུང་གི་
- 54 -



འཕྲུལ་འཁོར་བསྟན་མི་བྱ། རླུང་ཕྱོགས་ཙམ་ཡང་བསྒྲགས་མི་རུང་། བྱིན་
རླབས་ཆུང་ཞིང་མཁའ་འགྲོ་མའི། བཀའ་ཡིས་ཆད་པ་གཅོད་ནས་ནི། ཚེ་
ཐུང་ནོར་དབུལ་ནད་མང་ཞིང་། རླུང་རྟ་ལ་སོགས་རྒུད་པར་འགྱུར། ཡང་
དག་ཉམས་ལེན་རྣལ་འབྱོར་ལས། ཕྱི་ནང་ གསང་ གསུམ་ ཡེ་ ཤེས་ རྟགས།
སྣང་བཞི་མཐའ་རུ་ཕྱིན་ནས་ཀྱང༌། འཕོ་ཆེན་འཇའ་ལུས་ཆེན་པོ་རུ། ཇི་ལྟ་
ཇི་སྙེད་མཁྱེན་ གཟིགས་ དང་། ཡང་ དག་ རྫོགས་ པའི་ སངས་ རྒྱས་ འཐོབ།
ཅེས་པའང་དེ་ལྟར་རྩ་རླུང་གི་འཕྲུལ་འཁོར་ལ་དབྱེ་ན་བརྒྱ་དང་བཞི་བཅུ་རྩ་
བརྒྱད་ཡོད། བསྡུས་ན་དྲུག་བཅུ་རྩ་བཞི། དེ་ཡང་བསྡུས་ན་གསུམ་ཡོད་པ་ནི་
ལུང་ཨ་ནུ་ཡོ་གའི་ཟབ་ཆོས་རྩ་མདུད་རང་གྲོལ་ལོངས་སྐུའི་ཞིང་དང་གཞལ་
ཡས་སོགས་གདན་གསུམ་རང་ལུས་ཞི་དང་ཁྲོ་གར་རིག་འཛིན་མཁའ་འགྲོ་
བཀའ་བསྲུང་རྣམས་ཀུན་རང་ལས་མི་གཉིས་དེ་འཁོར་འདས་བྱར་མེད་ཐབས་
མཆོག་བདེ་བ་ཆེན་པོ་ནི་འདི་ལྟར་མཉེན་པའི་དབྱངས་ཅན་ཡེ་ཤེས་འཁོར་ལོ་
ལ་བསྐལ་བ་མཉམ་པའི་གང་ཟག་རྣམས་ཀྱི་སྤྱོད་ཡུལ་ཡིན་པས་ཉམས་སུ་ལོངས་
ཤིག ཅེས་དད་ལྡན་པས་བསྐུལ་ངོར་སངས་སྤྲུལ་དཀོན་མཆོག་རྒྱལ་མཚན་
གྱིས་གདམས་པའོ། །
ཁ 55 -



2
VID 20%
ema
%
ཚོས་དབྱིངས་རིག་བའི་ཀློ་། ཡོད་ ༡༠
འོད་གསལ་རྫོགས་ཚིམ་པོའི་ཇཛོ
གཞི་ཁྲེགས་ཆོད་ཀྱི་ཟིན་བྲིས་ནོར་
བུའི་དོགས་སླང་ཞུཔ། མཉྩསོ།
a
%༠༧
2
»
g
a ནང་
2077
ན་མོ་གུ་རུ་ཝེ། སྐལ་བཟང་ཞིང་འདིར་རྨད་བྱུང་ཐེག་པའི་མཛོད།
པད་མའི་ཐུགས་སྲས་ཨོ་རྒྱན་ཀུན་སྐྱོང་གླིང་། དབྱེར་མེད་བཀའ་དྲིན་གསུམ་
ལྡན་འཁོར་ལོའི་མགོན། དཔལ་ལྡན་བླ་མའི་ཞབས་སེན་གཙུག་གིས་མཆོད།
འཇིག་རྟེན་འདི་ན་ཆེ་རྒུའི་ནོར་ལས་ཀྱང་། ཤིན་ཏུ་གཅེས་འོས་དམ་ཆོས་ཟབ་
མོ་ཡི། ངེས་དོན་སྙིང་བཅུད་བདུད་རྩིའི་སྨན་མཆོག་འདི། སུས་འཐུང་བླ་
མེད་ས་ལ་སྨོས་ཅི་དགོས། ཐེག་པའི་རྩེ་མཆོག་འོད་གསལ་རྫོགས་པ་ཆེ། ཚེ་
འདིར་ཀུན་བཟང་རྒྱལ་སར་དབུགས་འབྱིན་པའི། ཟབ་གསང་སྙན་བརྒྱུད་
སྨིན་གྲོལ་གདམས་ངག་གི། ངོ་མཚར་ནོར་བུའི་དོ་ཤལ་འདི་ན་སྤེལ། དེ་ལ་
འདིར་དམ་པའི་ཆོས་འཆད་ཉན་བསྒོམ་བསྒྲུབ་གང་གི་སྐབས་ཡིན་ཀྱང་མདོ་
སྔགས་ཐུན་མོང་གི་ཀུན་སློང་བྱང་ཆུབ་ཏུ་སེམས་བསྐྱེད་པ་དང་། སྔགས་ཐུན་
- 56 -



མིན་གྱི་ཕུན་སུམ་ཚོགས་པ་ལྔ་གསལ་བཏབ་པ་སོགས་གོ་ཡུལ་ཙམ་དུ་མ་བཞག་
པར་ཐུགས་ལ་ངེས་པས་གསན་དགོས། གང་བཤད་པར་བྱ་བའི་གདམས་ཁྲིད་
དངོས་ལ། སྐྱེས་བུ་ཆེན་པོའི་ལམ་གྱི་རིམ་པ་ལ། རིང་ལམ། ཉེ་ལམ། མྱུར་
ལམ་གསུམ་ལས་འདིར་མྱུར་ལམ་འོད་གསལ་རྫོགས་པ་ཆེན་པོའི་གདམས་པ་དེ་
ཉིད་ཡིན་ཏེ། རྫོགས་ཆེན་དེ་ལ་དབྱེ་ན་རྒྱུད་འབུམ་ཕྲག་དྲུག་ཅུ་རྩ་བཞི་ཡོད་
ཅིང་། བསྡུ་ན་སེམས་ཀློང་མན་ངག་གི་སྡེ་གསུམ་དུ་འདུ་ལ། མན་ངག་གི་སྡེ་
དེ་ལ་ཕྱི་ནང་གསང་བ་ཡང་གསང་གི་སྐོར་བཞི་ཡོད་ཅིང་། ཡང་གསང་ལ་རྒྱུད་
བཅུ་བདུན། སྔགས་སྲུང་ཁྲོས་མའི་རྒྱུད་བཅོ་བརྒྱད། མན་ངག་བརྒྱ་དང་
བཅུ་དགུ་ཡོད་པ་རྣམས་བསྡུ་ན་པད་མའི་མཁའ་འགྲོའི་སྙིང་ཐིག་དང༌། བི་
མའི་གསང་བ་སྙིང་ཐིག་སྟེ་མ་གཉིས་དང་། ཀུན་མཁྱེན་གྱི་མཁའ་འགྲོ་ཡང་
ཏིག་དང་བླ་མ་ཡང་ཏིག་སྟེ་མ་བུ་བཞིར་འདུས་སྟེ། ཟབ་མོ་ཡང་ཏིག་ནི་གཉིས་
ཀའི་བསྡུས་དོན་ཡིན་ལ། གཞན་ཡང་སྐྱབས་རྗེ་བདུད་འཇོམས་རིན་པོ་ཆེའི་
གནས་ལུགས་རང་བྱུང་གི་རྒྱུད། ཤེས་ རིག་རྡོ་རྗེ་རྣོན་པོའི་རྒྱུད་དང༌ རང་
གཏེར་རྫོགས་ཆེན་གསང་བ་ཡེ་ཤེས་ཀ་དག་རྟོགས་བྲལ་ཆེན་པོ་སོགས་དེ་དག་
རེ་རེའི་ནང་དུའང་གང་ཟག་གཅིག་འཚང་རྒྱ་བའི་ལམ་ཚང་ལ་མ་ནོར་བ་ཞིག་
བསྟན་ཡོད་ལ། དེ་ལྟ་བུའི་རྫོགས་པ་ཆེན་པོ་དེ་ལ། ཀ་དག་ཁྲེགས་ཆོད་དང་
ལྷུན་གྲུབ་ཐོད་རྒལ་གཉིས་ལས་འདིར་ཁྲེགས་ཆོད་ཀྱི་གདམས་པ་ཟབ་མོ་བཤད་
པའི་སྐབས་སུ་བབས་པ་ཡིན། དེ་ལ་གཞི་དང་། ལམ་དང་། འབྲས་བུ་
- 57 -



གསུམ་ལས། དང་པོ་གཞི་རྫོགས་པ་ཆེན་པོ་ཞེས་པའི་དོན། ཤེས་རྒྱུད་ཀྱིས་
བསྡུས་པའི་སེམས་ཡིན་ནོ་ཅོག་ལ་སེམས་ཀྱི་ཆོས་ཉིད། གནས་ལུགས་བདེ་
གཤེགས་སྙིང་པོའམ་ཤེས་རབ་རང་བྱུང་གི་ཡེ་ཤེས་དེ་ལ་རྒྱལ་བ་སྐུ་གསུམ་གྱི་སྐུ་
དང་ཡེ་ཤེས་ཡོན་ཏན་ཐམས་ཅད་ཡེ་ནས་བྲི་གང་འཕོ་འགྱུར་མེད་པའི་ཚུལ་དུ་
རྫོགས་ཡོད་པ་ངོ་བོ་ཡེ་དག་གི་སངས་རྒྱས་ཡིན་མོད་ཀྱང་། རང་ངོ་མ་ཤེས་
པའི་དབང་གིས་སྒྲིབ་བྱེད་གློ་བུར་གྱི་དྲི་མ། ཕར་དབྱེ་ན་ཉོན་མོངས་བརྒྱད་ཁྲི་
བཞི་སྟོང་། བསྡུ་ན་ཕུང་པོ་ལྔའམ། གཟུང་འཛིན་གཉིས་སམ་རྟོག་སྒྲིབ་ཁོ་
ནས་སྒྲིབ་པའི་སྐབས་སུ་གཞི་ཞེས་གསུངས། དེ་ཡང་དྲི་མ་གཤིས་ལ་མ་ཞུགས་
ཀྱང་ཉི་མ་སྤྲིན་གྱི་སྦུབས་སུ་འཐུམ་པ་ལྟར་ཡིན། འདི་ལ་ཡང་གསང་བླ་མེད་
ཐུན་མིན་གྱི་གཞི་ལྷུན་གྲུབ་ཀྱི་སངས་རྒྱས་ཞེས་གསུངས། ལམ་རྫོགས་པ་ཆེན་
པོ་ནི། སྨིན་གྲོལ་གཉིས་ལས། སྐབས་འདིར་ལམ་གྱི་འཇུག་སྒོ་དབང་ནི།
རང་ལམ་གྱི་སྤྲོས་བཅས། སྤྲོས་མེད། ཤིན་ཏུ་སྤྲོས་མེད། རབ་ཏུ་སྤྲོས་མེད་
ཀྱི་དབང་བཞི་ལེགས་པ་ཐོབ་ནས། དབང་སྲོག་དམ་ཚིག་རྣམ་པར་དག་པས་
རྒྱུད་ལེགས་པར་བསྡམ་ནས། ལམ་གྱི་ངོ་བོ་གྲོལ་བྱེད་གདམས་པའི་རིམ་པ་
སྨིན་ཁྲིད་དུ་གདབ་པ་ནི་ལམ་རྫོགས་ཆེན་ཡིན། འབྲས་བུ་རྫོགས་པ་ཆེན་པོ་ནི།
ལྟ་བ་རྟོགས། བསྒོམ་པ་གོམས། སྤྱོད་པ་ལ་དོར། འབྲས་བུ་ཡིན་ལུགས་ཇི་
ལྟ་བཞིན་མངོན་དུ་གྱུར་ནས་འཁྲུལ་བ་བག་ཆགས་དང་བཅས་པ་དག་ནས་
གཉུག་མའི་སྒོ་གསུམ་སྐུ་གསུམ་དུ་སྨིན་པ་དེ་འབྲས་བུ་རྫོགས་ཆེན་ཡིན། དེ་ལྟ་
- 58 –



བུའི་གཞི་ལམ་འབྲས་གསུམ་གྱི་བདག་ཉིད་རྫོགས་པ་ཆེན་པོ་འདི་ལ་གཞི་རྟོགས་
བྱ། ལམ་རྟོགས་བྱེད། འབྲས་བུ་ཐོབ་བྱ་ཡིན་ལ། རྟོགས་བྱའམ། གཏན་
ལ་དབབ་བྱ། ལྟ་བའི་ཡུལ་ནི་གཞིའི་གནས་ལུགས་དེ་ཡིན། རྟོགས་བྱེད་ཀྱི་
སེམས་ཤེས་རབ་ཀྱི་ངོ་བོར་སྐྱེས་པའི། ལྟ་བའི་ངོ་བོ་སྒྲོ་འདོགས་ཐེ་ཚོམ་དང་
བྲལ་བའི་གོ་མྱོང་རྟོགས་པ་དེ་ཡིན། དེ་ལ་འཇུག་པའི་གང་ཟག་གི་རིམ་པའི་
ཁྲིད་ཚུལ་གཉིས་ལས། དབང་བརྟུལ་སྣང་བ་ཡུལ་གྱི་བློ་ཅན་རིམ་གྱིས་པ་དག་
གིས། དང་པོ་ཞི་གནས་བསྒོམ་ཞིང་གཟོད་ལྷག་མཐོང་ཁྲིད་ཚུལ་ཞིག་དང་།
དབང་རྣོན་རིག་པ་རང་སྣང་གི་བློ་ཅན་གཅིག་ཆར་བ་རྣམས་ལ་དང་པོ་ལྟ་བ་ངོ་
སྤྲོད་ནས་ལྟ་ཐོག་ནས་བསྒོམ་བ་འཚོལ་བའི་ལུགས་གཉིས་ལས། འདིར་ཕྱི་མ་
ལྟར་ཡིན་ལ། དེ་ལའང་དཔྱད་པ་སྔོན་དུ་འགྲོ་དགོས་པ་དང་། མི་དགོས་
གཉིས་ལས། ལེགས་ན་ཚད་ལྡན་གསུམ་འཛོམས་ན། དཔྱད་པ་སྔོན་དུ་མ་
སོང་ཡང་། རིག་པ་ངོ་འཕྲོད། ཡེངས་ཡུལ་ཆོས་ཉིད་དུ་ཤར། ལྟ་བསྒོམ་
ཅིག་ཆོད་དུ་འགྲོ་བའང་སྲིད་ལ། ཉེས་ན་སྟོང་ལྟ་ཧད་པོ་སྟོང་བསྒོམ་མུན་རྡོ།
ལྟ་བསྒོམ་ཡིན་སྙམ་ལ་ལུས་པ་དེས་སློབ་མ་ལ་ཕན་ཐོགས་དཀའ་བས། རིག་
འཛིན་གོང་མས་དཔྱད་པ་སྔོན་དུ་འགྲོ་བ་འདི་གལ་ཆེ་གསུངས་པ་ལྟར་འཆད་
པ་ལ་ ད་ སྔོན་འགྲོ་རིག་འཛིན་རྣམ་ གྲོལ། དངོས་གཞི་རིག་པ་ངོ་སྤྲོད་ པ།
རྗེས་ཉམས་ལེན་གྱིས་སྐྱོང་ཚུལ་བསྟན་པ་གསུམ་ལས། དང་པོའི་ཁོངས་སུ་ལྟ་
སྒོམ་སྤྱོད་པ་འབྲས་བུ་བཅས་ཀྱི་གོ་དོན་བསྡུས་ཏེ་སྟོན་པ་ལ་དང་པོ། ལྟ་བ་ལ།
- 59 -



སེམས་ཀྱི་རྩད་བཅད་པ། མཚང་བཙལ་བ། ཐུན་མོངས་པ་སེམས་ཀྱི་བྱུང་
གནས་འགྲོ་གསུམ་ལ་བརྟག་པ། ཐུན་མོངས་མ་ཡིན་པ་ཡུལ་ཅན་སེམས་ཀྱི་
གཤིས་ལུགས་ལ་བརྟག་སྟེ་གནས་ལུགས་འོད་གསལ་རྫོགས་པ་ཆེན་པོ་གཏན་ལ་
དབབ་པ་དང་བཞི་ལས། དང་པོ་ཆོས་ཉིད་ཡིད་དཔྱོད་ཀྱི་ལྟ་བ་དཔྱད་སྒོམ་གྱི་
ཐོག་མར། སེམས་ཀྱི་རྩད་བཅད་པ་ནི། ཐུན་གྱི་སྔོན་འགྲོ་ཐམས་ཅད་ཚང་
བས། འཁོར་འདས་ཀྱི་ཆོས་ཐམས་ཅད་ཀྱི་རྩ་བ་སེམས་ཡིན་པར་ཤེས་ནས་དེ་
གཞི་མེད་རྩ་བྲལ་དུ་གཏན་ལ་ཕབ་དགོས་པས་རང་རེ་རྣམས་ཐོག་མེད་ནས་
མཐའ་མེད་དུ་འཁོར་བར་འཁྱམས་ཚེ་རྒྱུ་དགེ་སྡིག་བསྒྲུབ་མཁན། འབྲས་བུ་
བདེ་སྡུག་མྱོང་མཁན་སུ་ཡིན་སྒོ་གསུམ་གཙོ་བོ་གང་ཆེ་རྩད་བཅད་དགོས་པས།
དང་པོ་འདུ་ལ་མཐའ་མ་འབྲལ་ཞིང་ཤུལ་དུ་ལུས་པའི་ལུས་དང་། ལུས་སེམས་
ཚོགས་པའི་རྟེན་འབྲེལ་ལས་བྱུང་བའི་གྲགས་སྟོང་ངག་དང་། སེམས་མི་ཤེས་
དགུ་ཤེས་ཀྱི་དྲན་རིག་འདི་གསུམ་སོ་ སོར་ངོས་ལེགས་པར་བཟུང་། སྤྱིར་
འཁོར་འདས་གང་གི་རྒྱུ་སྒྲུབ་དུས། འབྲས་བུ་མྱོང་དུས་ཐམས་ཅད་ལ་ལྷན་
ཅིག་འཚོགས་དགོས་ཚུལ་ངོས་བཟུང་། དེའི་ནང་ནས་གཙོ་བོ་རྒྱལ་པོ་ལྟ་བུ་
སེམས་ཡིན་ཚུལ་ལྷག་པར་ངེས་དགོས་པས། དེའང་ཡུལ་ལྔ་མཐོང་བས་ཡིད་
དུ་འོང་མི་འོང་བར་མའི་དབང་གིས་སེམས་དུག་གསུམ་གྱི་དབང་དུ་གྱུར་ཏེ།
ལུས་ངག་གི་གྲོགས་བྱས་ནས་མི་དགེ་བ་བསྒྲུབ་པས་ངན་སོང་དུ་སྐྱེ་ལ། སྲིད་པ་
བསྒྲུབ་པའི་ལས་ཀྱང་སེམས། གཏོང་སེམས་དང་། རྒྱུ་འབྲས་ཡིད་ཆེས་ཀྱི་
- 60
，
་



དད་པ། སྤོང་སེམས་སོགས་དང་། ཏིང་ངེ་འཛིན་གྱིས་གཙོར་བྱས་ནས་ལུས་
ངག་གི་གྲོགས་བྱས་པས། བསོད་ནམས་བྱ་བའི་ལས་གསུམ་དང་། དེ་བཞིན་
དུ་ཞི་བར་སྦྱོར་བའི་ལས་ཡང་། སྐྱོ་ཤས། ངེས་འབྱུང༌། ཏིང་འཛིན། ཤེས་
རབ་སོགས་གོམས་པས་ལུས་ངག་གི་གྲོགས་ཙམ་བྱས་ཏེ་ཐར་བ་དང་། བྱང་
ཆུབ་ཏུ་སེམས་བསྐྱེད་ནས། ཕར་ཕྱིན་དྲུག་ལ་བསྒྲུབ་པས་སངས་རྒྱས་ཐོབ་པ་
དང་། བསྐྱེད་རྫོགས་ ཁྱད་ པར་ ཅན་རྣམས་ཀྱང་ སེམས་ཁོ་ན་གཙོ་ཆེ་བས།
ལུས་ངག་གཉིས་འཁོར་དང་གྲོགས་ཙམ་བྱས་ནས་ཚེ་གཅིག་ལ་ལམ་ལྔ་མཐར་
ཕྱིན་ནུས་པའང་གཙོ་བོར་གྲོལ་འཁྲུལ་གཉིས་པོ་སེམས་ཁོ་ན་དབང་ཆེ་བ་དང་།
མཐར་གཏུགས་ན་ཐོག་མར་འཁྲུལ་ཚུལ་དང་། ད་ལྟའི་འཁྲུལ་བ་ཐམས་ཅད་
སྲིད་རྩའི་བདག་འཛིན་དང་། དེ་མ་རིག་ལྷན་སྐྱེས་ཀྱི་དབང་གིས་སྐྱེས་ཏེ་
གཟུང་འཛིན་གཉིས་ཀྱི་དབང་གིས་འཁོར་བ་རྨི་ལམ་ལྟར་གྲུབ་པས་ན་རྩ་བ་
སེམས་ལྷན་སྐྱེས་ཀྱི་མ་རིག་པ་འཁོར་རྩ་ཡིན་པར་ངོས་ཟིན་པ་གལ་ཆེ། ལུང་
གིས་སྒྲུབ་པ་ནི་རྒྱལ་བ་གོང་མས། དགེའམ་འོན་ཏེ་མི་དགེ་བའི། ལས་ནི་
སེམས་ཀྱིས་བསགས་པ་ཡིན། ཅེས་དང་། སེམས་ཀྱིས་འཆིང་བར་བྱེད་ཅིང་
གྲོལ་བར་བྱེད། ལུས་བེམ་འདི་ལ་ཉེས་པ་ཅི་ཡང་མེད། ཞེས་དང་། ཁྱེད་
ཀྱིས་ཐུགས་ དུལ་མཛོད་ཅིག་བཅོམ་ ལྡན་གྱིས། སེམས་ནི་ཆོས་ཀུན་ རྩ་བ་
ལགས་པར་གསུངས། ཞེས་དང་། སེམས་ཀྱི་གསང་འདི་མ་ཤེས་ན། བདེ་
ཐོབ་སྡུག་བསྔལ་ གཞོམ་འདོད་ ཀྱང༌། དེ་ དག་དོན་ མེད་ གྱི་ནར་འཁྱམས།
- 61 ཡ



ཞེས་གསུངས་ པ་ བཞིན་ནོ། གཉིས་ པ་ མཚང་ བཙལ་ བ་ ནི། འདི་ ལྟར་
བརྟགས་དཔྱད་མ་བྱས་དུས་ སོ་སྐྱེས་འཛིན་སྟངས་ཀྱིས་སྒོ་གསུམ་འདི་རྟག་
གཅིག་རང་དབང་ཅན་དང་རིལ་པོ་གཅིག་ཏུ་འཛིན་གྱི་ཡོད་པས་དེའི་སྐྱོན་ནམ་
མཚང་དཔྱད་ དགོས། སྒོ་ གསུམ་ གཅིག་ཡིན་སྙམ་ན། ལུས་ ངག་ གཉིས་
མཐོང་ཐོས་སུ་རུང་ཞིང་། སེམས་མཐོང་ཐོས་སུ་མི་རུང་བས་མཚན་ཉིད་མི་
མཐུན་པའི་ཕྱིར་རིལ་པོ་གཅིག་ཏུ་གྲུབ་བ་མེད་ལ། ཐ་དད་དུ་གྲུབ་སྙམ་ན།
དེ་ཡང་ཐ་དད་རྒྱུའི་ཆོས་མ་གྲུབ་པས་ཐ་དད་དུ་ཡང་བདེན་པར་མ་གྲུབ་སྟེ་གྲུབ་
ན་རྟག་གཅིག་བདེ་བ་ཞིག་ཡོད་དགོས་ལ། རྟག་གཅིག་རང་དབང་ཅན་མ་
ཡིན་ཏེ། སྒོ་གསུམ་སོ་སོ་ཡང་ཐོག་མེད་ནས་ད་བར་འཁོར་བར་འཁྱམས་ཚེ་
ལུས་སྔ་མ་རྣམས་རིམ་བཞིན་དོར་ཞིང་ཕྱི་མ་གསར་དུ་གྲུབ་པ་དང་། ཚེ་འདིར་
བྱིས་པ་ནས་རྒན་པོའི་བར་རིམ་བཞིན་འགྱུར་བས་མི་རྟག་ལ། ལུས་ཞེས་རིལ་
པོར་འཛིན་པ་དེ་ཡང་། མགོ། ཡན་ལག ལྷུ་ཚིགས། ཤ་རུས། ལྤགས།
ཆ་ཤས་དུ་མ་ཡིན་པ་དང་། སྔོན་གྱི་ལས་ཀྱི་བཟང་ངན་གྱིས་མཛེས་མི་མཛེས་
ལ་སོགས་གཞན་དབང་ཅན་ཡིན་པ་དང་། ངག་ཀྱང་སྤྱིར་ཚེ་སྔ་ཕྱི་དང་བྱེ་བྲག་
ཆུང་ནས་ད་བར་སྨྲས་ཚད་མི་རྟག་པ་དང་། ཚིག་འབྲུ་རེ་བཞིན་བརྗོད་པ་སྣ་
ཚོགས་སུ་འགྱུར་ཏེ་སྙན་མི་སྙན་སོགས་མ་ངེས་པ་དང་། བརྗོད་འདོད་ཀྱི་རྟོག་
པའི་གཞན་དབང་ཅན་ཡིན་པ་དང་། སེམས་ཀྱང་སྐྱེ་བ་རིམ་གྱིས་བླངས་པས་
ཆ་མཐུན་གྱི་རྟོག་པའི་རིམ་པ་ཡང་སྣ་ཚོགས་སུ་འགྱུར་ཞིང་། རྒན་གཞོན་གྱི་
- 62 -



རིམ་པར་བློ་ཡང་ཐ་དད་དུ་འགྱུར་བའོ། རྟོག་པ་སྔ་ཕྱི་སྐད་གཅིག་འགྱུར་བས་
ན་མི་རྟག་པ་དང་། སྡེ་ཚན་གྱིས་ཕྱེ་ན་དགེ་མི་དགེ་བར་མའི་རྟོག་པ་སྣ་ཚོགས་
འཆར་བས་དུ་མ་དང་། ཡུལ་བཟང་ངན་གྱི་རྐྱེན་གྱིས་འགྱུར་བ། དད་པ་
ངེས་འབྱུང་བྱང་སེམས་སོགས་དང་། ཆགས་སྡང་རྨོངས་སོགས་དབང་མེད་དུ་
སྐྱེ་བས་གཞན་དབང་ཅན་ཡིན་ལ། མི་རྟག་པ་དུ་མ་གཞན་དབང་ཅན་དེ་ལ་
ཡང་། བདེན་གྲུབ་ཅུང་ཟད་ཀྱང་མེད་དེ་ལུས་ཞེས་པ་རྡུལ་ཕྲན་འདུས་པའི་
གོང་བུ་ལ། མིང་གིས་བཏགས་པ་ཙམ་ལས་མེད་པ། ཕྱོགས་བཅུ་དང་ཆ་མེད་
དུ་རིགས་པས་གཏན་ལ་ཕབ་པས་མ་གྲུབ་པའོ། ངག་ཀྱང་ཡིད་ཀྱིས་བརྗོད་
འདོད་པ་དང་། ལྕེ་རྐན་གྱི་རྩོལ་བ་ཙམ་ལ་བརྟེན་ནས་བྲག་ཆ་ལྟ་བུ་ལས་མེད་
ལ། ཁྱད་གཞི་ལུས་མ་གྲུབ་པས་ཁྱད་པར་གྱི་ཆོས་ངག་ཞེས་པ་དོན་གྱིས་མ་གྲུབ་
པར་ཤེས་སོ། ཡིད་ཀྱང་སྐྱེ་འགག་གི་ཕྲེང་བ་སྐད་ཅིག་མ་ཙམ་ལས་གཅིག་དང་
དུ་མ་གང་དུ་ཡང་མ་གྲུབ་ལ། སྐད་ཅིག་རང་ངོ་ཡང་། དུས་གསུམ་གྱི་རིགས་
པས་དཔྱད་ན། འདས་པ་འགགས་ཟིན། ད་ལྟ་བ་སྐད་ཅིག་གཉིས་པར་མི་
སྡོད་པ་དང་། མ་འོངས་པ་མ་སྐྱེས་པས་བདེན་པར་གྲུབ་པ་རྡུལ་ཙམ་མེད་པ་
ནི་སྒོ་གསུམ་སྟོང་པའོ། མ་བརྟག་ཉམས་འགའ་ཙམ་དུ་རྟེན་འབྱུང་འགག་
མེད་དུ་སྣང་བ་ནི་སྟོང་པ་ཉིད་སྒོ་གསུམ་པོ་དེ་གཉིས་སྣང་བཞིན་སྟོང་པ། སྟོང་
བཞིན་སྣང་བ། སྣང་སྟོང་དབྱེར་མེད་པ་ཆུ་ཟླ་དང་། མེ་ལོང་གི་གཟུགས་
བརྙན་བཞིན། སྣང་བས་ཡོད་མཐའ་དང་། སྟོང་པས་མེད་མཐའ་སེལ་བ།
- 63 -
E
.



གཟུགས་ལས་ཀྱང་སོགས་སྟོང་ཉིད་བཞི་སྦྱོར་གྱི་ངེས་པ་ཁྱད་པར་ཅན་སྐྱེ་བ་ནི།
ཆོས་ཅན་ལྟ་བའི་ལྟ་བ་ཡང་དག་པ་ཡིན་ནོ། གསུམ་པ་ཐུན་མོང་པ་སེམས་ཀྱི་
བྱུངགནས་འགྲོ་གསུམ་ལ་སྤྱིར་བརྟག་པ་ནི། དེ་ལྟར་སྔ་མ་གཉིས་ཀྱིས་སེམས་
སྣང་ལ་རང་བཞིན་མེད་པར་གཏན་ལ་ཕབ་ཀྱང་ད་དུང་ཡང་རང་གང་དུ་ཕྱིན་
ཀྱང་སེམས་ཞིག་དེར་ཐོན་འདུག་ཅིང་། དང་པོ་སྐྱེ་བ་དང་། བར་དུ་གནས་
པའི་ཡུལ་དང་། མཐར་འགགས་པའང་ཡོད་འདུག་སྙམ་ན་དེ་དག་ཇི་ལྟར་
ཡོད་བརྟག་པ་ལ། བྱུང་ས་བྱུང་མཁན། གནས་ས་གནས་མཁན། འགྲོ་ས་
འགྲོ་མཁན་བརྟག་པ་གསུམ་ལས། དང་པོ་བྱུང་བའི་ཡུལ་འམ། སྐྱེ་བའི་
རྒྱུའམ། ཤར་བའི་གཞི་ཇི་ལྟར་ཡོད་བརྟག་པ་ལ། སྤྱིར་སྣོད་བཅུད་ལ་བརྟག་
པ། བྱེ་བྲག་དབང་ཡུལ་ལ་བརྟག་པ། དེ་དག་གི་བར་ལ་བརྟག་པ། དང་པོ་
སྣོད་བཅུད་འབྱུང་བའི་རྒྱུ་འབྱུང་བ་ལྔ་ཡིན་ན་དེར་བརྟག་དགོས། དང་པོ་
ནམ་མཁའ་ནི་སྟོང་པ་གོ་ཕྱེ་བའི་ཆ་ཙམ་ལ་མིང་གིས་བཏགས་པ་ལས་སེམས་
བྱུང་ས་མ་གྲུབ། དེ་བཞིན་དུ་རླུང་དང་། ཆུ་དང་། ས་ཡི་དཀྱིལ་འཁོར་རི་
རབ་གླིང་བཞི་འཁོར་ཡུག་སྣོད་ཀྱི་འཇིག་རྟེན་ཐམས་ཅད་རྡུལ་དང་རྡུལ་ཆུས་ཕྱེ་
བས་སེམས་བྱུང་བའི་གཞི་མ་གྲུབ། ནང་བཅུད་སེམས་ཅན་ལ་བྱུང་ངམ་སྙམ་
ན་སྒོ་ གསུམ་ སོ་ སོར་བདེན་གྲུབ་མེད་པར་། དུས་ གསུམ་དང་ཕྱོགས་ ཆའི་
རིགས་པས་དཔྱད་ན་བྱུང་ས་མེད། ནང་ལུས་དང་དབང་པོ་གཟུགས་ཅན་པ་
ལྔ་ཡང་། དུམ་བུ་ཆ་ཤས་སོགས་ཀྱིས་བརྟག་ན་མ་གྲུབ། དེའི་ཡུལ་གཟུགས་
— 64
-



སོགས་ལྔ་པོ་ཡང་རྡུལ་རྫས་འདུས་པ་སྔར་གྱི་རིགས་པས་བརྟག་ན་མ་གྲུབ། དེ་
དག་གི་བར་ལས་བྱུང་སྙམ་ན་སྣང་མུན་གྱི་རྡུལ་ ཙམ་ལས་ ཅི་ཡང་མེད་པས་
བདེན་མེད་སྟོང་པ་ལས་བྱུང་པའི་ཡུལ་མེད། ད་དུང་བྱུང་པའི་སེམས་ཞིག་
ཡོད་འདུག་ སྙམ་ ན། གསང་ སྙིང་ ལས། སེམས་ ཉིད་ ཕོ་ མོ་ མ་ནིང༌ མིན།
རིགས་རྒྱུད་མ་ཡིན་མཚན་མེད་མིན། ཞེས་གསུངས་པ་བཞིན་འགྲོ་དྲུག་གི་
གཟུགས་དང་། གྲུ་བཞི་སོགས་དབྱིབས། དཀར་སེར་དམར་ལྗང་མཐིང་
སོགས་ཁ་དོག མིག་གི་མཐོང་རྒྱུ། དོན་དམ་ལག་པས་བཟུང་རྒྱུ་རྣ་བས་ཚོར་
རྒྱུ་སོགས་དང་། དེར་མ་ཟད་བློའི་ཆོས་ཁམས། དོན་སྤྱི་ཙམ་དུ་བློ་ལ་འཆར་
རྒྱུ་ཡོད་མེད་བརྟག་ན་མེད་པས་ སྟོང་པ་ཉིད་ཡིན་ པས་ སེམས་བྱུང་ ས་བྱུང་
མཁན་མེད་པ་ཞེས་བྱའོ། དེ་ནས་གནས་ ས་ སོགས་ནི་དཔྱད་པ་སྔ་མ་འདི་
གནད་དུ་སོང་ན་བརྟག་མི་དགོས་ལ། གལ་སྲིད་དགོས་ཀྱང་། དཔྱད་པ་ཁ་
སྤོས་ ནས་ ལེགས་ པར་ དཔྱད་ པས། བྱུང་ གནས་ འགྲོ་ གསུམ་ མམ། སྐྱེ་
འགགས་གནས་ གསུམ་ མེད་ པར་ ཐག་ཆོད་ཀྱང་། ཐ་སྙད་དུ་སྐྱེ་འགགས་
གནས་གསུམ་གྱི་སྣང་བ་ཐམས་ཅད་འགོག་མེད་དུ་འཆར་བ་སྟོང་དང་རྟེན་
འབྱུང་དབྱེར་མེད་ཚུལ་འདི་ཤེས་པར་བྱའོ། བཞི་བ་ཐུན་མོང་མ་ཡིན་པ་ཡུལ་
ཅན་སེམས་ཀྱི་གཤིས་ལུགས་ལ་བརྟགས་ཏེ་གནས་ལུགས་འོད་གསལ་ཆེན་པོ་
གཏན་ལ་ཕབ་པ་དང་། དེ་ལྟར་གཏན་ལ་ཕབ་པའི་ཡེ་ཤེས་ངོ་སྤྲད་པ་གཉིས་
ཀྱི་དང་པོ་ལ། ད་སྔོན་ཕན་ཆོད་ཀྱི་དཔྱད་པ་ཐམས་ཅད་ཁ་ཕྱིར་ལྟས་ཡིན་པས།
- 65 -



ད་ནི་ཁ་ནང་དུ་ལོག་སྟེ་ཤེས་རབ་ཆེན་པོ་ནས། ཆོས་ཉིད་མངོན་སུམ་གྱི་ལྟ་བ་
སྟེ་འཇོག་བསྒོམ་གཙོ་བོར་བྱས་ཏེ་ངེས་པ་སྐྱེ་དགོས། དེ་ལ་སྒོ་གསུམ་གྱི་གནད་
ལས། ལུས་ངག་གཉིས་ཀྱི་གནད་ ཞལ་རྒྱུན་ལྟར་བཅོས་ནས། དཔེ་ ནམ་
མཁའ་དང་སྤྲིན། ཉི་མ་དང་འོད་ཟེར། ཆུ་དང་རླབས། མེ་དང་དུ་བ།
ལུས་དང་ཡན་ལག་བཞིན། སེམས་ཀྱི་བབས། གཤིས་ཡིན་ལུགས། འདུག་
ཚུལ། ཆོས་ཉིད་ལྔ་བོ་དང་། དེའི་རྩལ། སེམས། རྣམ་ཤེས། རྣམ་རྟོག
འགྱུ་བ། འཛིན་པ་ལྔ་བོ། དཔེ་དཔེ་ཅན་ཚུལ་བཞིན་ཤེས་པར་བྱས་ནས།
སེམས་གནད་དངོས་ནི། བཞག་ཐབས་ཁོ་ན་གཙོ་ཆེ། དཔེར་ན་ཆུ་རྙོགས་པ་
བསྒུལ་ན་སླར་རྙོགས་ལ། རང་བབས་སུ་བཞག་ན་ དྭངས་བར་འགྱུར་བ་
བཞིན་ཡིན་ལ། རིག་འཛིན་གོང་མ་རྣམས་ཀྱིས། སེམས་ཉིད་རང་གྲོལ་ལས།
མ་བཅོས་མ་བཅོས་རང་གི་སེམས་མ་བཅོས། མ་འཛིན་མ་འཛིན་རང་གི་
སེམས་མ་ འཛིན། བཅོས་ ཤིང་ བཅོས་ ཤིང་ སེམས་ ཀྱི་ རྙོགས་ ལངས་ བས།
བཅོས་མའི་སེམས་ཀྱིས་སྙིང་པོའི་དོན་ལ་བསྒྲིབས། ཞེས་གསུངས་པ་ལྟར་ཡིན་
པས། སེམས་གནད་དངོས་ནི་དུས་གསུམ་གྱི་རྟོག་པ་ཐད་ཀར་བཅད་ནས།
སེམས་མ་བཅོས་མ་འཛིན། མ་བསྒོམ་པར། ཅོག་གེར་བཞག ལྷུག་པར་
བཞག རང་བབས་སུ་བཞག གཟུང་འཛིན་གང་ཡང་ཡིད་ལ་མི་ལེན་པར་
བཞག བཅོས་མི་ཉན། འཛིན་མི་ཉན་བསམ་པའི་རྣམ་རྟོག་ཀྱང་མི་མངའ་
ཏེ། རྒྱལ་བ་གོང་མས། སྐྱེ་མེད་རིན་པོ་ཆེའི་མཛོད་ལས། གར་ཡང་མི་རྟོག་
- 66
-



ཅི་ཡང་མི་འཛིན་ལ། བཅས་བཅོས་མ་བྱེད་རང་བཞིན་ལྷུག་པར་ཞོག མ་
བཅོས་པ་དེ་སྐྱེ་མེད་རིན་ཆེན་མཛོད། དུས་གསུམ་རྒྱལ་བ་རྣམས་ཀྱི་གཤེགས་
ཤུལ་ཡིན། ཞེས་གསུངས་པ་བཞིན་བྲེལ་འཚུབ་མི་ཆེ་བར་བཞག་ཐབས་ལ་
གོམས་དགོས། ད་འདི་ནས་ལྟ་བའི་སྐབས་ཀྱི། གནས་པ་ངོ་བོའི་ཤན་འབྱེད་
ལ། ཀུན་གཞི་དང་ཆོས་སྐུ་ ཤན་འབྱེད་ དགོས་ པས། སྒོ་གསུམ་གྱི་གནད་
གསུམ་པོ་ཐབས་དེས་བཞག་ཀྱང་སེམས་ཀྱི་འདུག་ཚུལ་ཇི་བཞིན་གཏན་ལ་
འབེབ་མ་ཤེས་ན་རྟོག་མེད་ཀྱི་ཤེས་པ་དམུན་པོ་ཐུན་རེ་ཙམ་ཡུན་ཅི་ཙམ་སོང་བ་
མ་ཤེས་པར་རྗེས་ཐོབ་ཏུ་བརྟགས་ན་ཉམས་ཞེན་དང་བཅས་པ་འདི་ཀུན་གཞི་
ཡིན་ཏེ། གཏེར་ཆེན་ ཉིད་ཀྱི་གནད་ གསུམ་ ཤན་འབྱེད་ལས། ཀུན་ གཞི་
འཁོར་འདས་ཡོངས་རྣམས་ཀུན་གྱི་གཞི། རིག་པའི་དྭངས་ཆ་ཆུ་ཁམས་རྙོགས་
མ་ལྟར། ཡེ་ཤེས་བག་ཉལ་སྨག་རུམ་ཟླ་བ་བཞིན། ཤེས་རབ་འོད་གསལ་རིག་
པ་ལྐོག་ཏུ་གྱུར། ཞེས་གསུངས་པ་བཞིན། ཀུན་གཞིའི་ངོ་བོ་རིག་པ། རང་
བཞིན་ལུང་མ་བསྟན། རྣམ་པ་ཅི་ཡང་མི་དཔྱོད་པ། ཁ་ནང་བལྟས་ཁོ་ན་
ཡིན། དེ་ལས་སྒོ་ལྔའི་ཤེས་པའི་འཆར་གཞི། གནས་ཆ་དང་། རྨོངས་ཆ་
གསལ་ཆ་ཙམ་ཡོད་པ། གཞུང་ལས་སྣོད་བཅུད་རྒྱ་ཆེན་པོ་ལ་དམིགས་ཤིང་
ཡུལ་གྱི་སྤུ་རིས་མི་འབྱེད་པ་ཀུན་གཞིའི་རྣམ་ཤེས་ཀྱི་མཚན་ཉིད་གསུང་པ་ལྟ་
བུའི་ཤེས་པ་ཡུལ་ལ་མཆེད་མ་རག་པའི་ཆ་ཙམ་དེ་ཀུན་གཞིའི་རྣམ་ཤེས་ཡིན་
འདི་ངོས་ཟིན་དགོས། དེ་རླུང་གིས་བསྐྱོད་ནས་སྒོ་ལྔའི་རྩ་འདབ་ནས་ཕྱིར་
- 67 -



ཤར་བའི་ཡུལ་དབང་ཤེས་གསུམ་འཛོམས་པའི་སྐད་ཅིག་དང་པོ་དེ། དབང་
ཤེས་རྟོག་མེད་རང་ཆས་ཡིན། དེའི་སྐད་ཅིག་གཉིས་པ་ཡུལ་དཔྱོད་མ་ཐག་
ནས་ཡིད་ཤེས་རྟོག་བཅས་ཡིན། དེ་ཡུལ་དགྲ་གཉེན་དང་འཕྲད་པའི་ཆགས་
སྡང་རགས་པ་དེ་ཉོན་ཡིད་ཡིན། ཡུལ་གྱི་བདེ་སྡུག་གི་རྣམ་པས་སེམས་ལ་ཚོས་
ཁ་བསྒྱུར་བ་ལྟ་བུའི་ཞེ་གཏིང་ནས་དགའ་སྡུག་གི་རོ་མྱོང་ངར་འཛིན་ཕྲ་བ་དེ་
ཉོན་ཡིད་ཁ་ནང་བལྟས་ཡིན། འདི་རྣམས་སོ་སོར་ལེགས་པར་ངོ་འཕྲོད་ནས།
རྣམ་ཤེས་ཚོགས་བརྒྱད་པོ་ངོས་ཟིན་དགོས་སོ། འདི་རྣམས་ཚུར་རོལ་འཁོར་
བའི་ས་པ་གོལ་ཤོར་ནོར་བའི་འཕྲང་ཡིན་པས། ད་ནི་དེ་དག་གང་དང་མ་
འདྲེས་པའི། གྲུབ་ཐོབ་གོང་མས། མ་ཡེངས་སེམས་ཀྱིས་རང་གིས་རང་ལ་
ལྟོས། གསུངས་པ་བཞིན། མཉམ་དག་ཡེ་ཤེས་ཀྱི་ལྟ་བ་རང་གི་ངོར། དྲན་
པ་ཁ་ནང་ལ་ལོག་ཙམ་བྱས་པའི་མཚམས་དེ་ན། གནས་ལུགས་ཐ་མལ་གྱི་ཤེས་
པ་རྗེན་པ་རྒྱུ་རྐྱེན་གཉིས་ཀྱིས་མ་བསྐྱེད། གཟུང་འཛིན་གཉིས་ཀྱིས་མ་བསླད།
བདེ་གསལ་མི་རྟོག་གསུམ་གྱིས་མ་བསྒྲིབ་པ། འཇུག་ཤེས་དྲུག་པོ་གང་གིའང་
ཕྱོགས་སུ་མ་ལྷུང་པ་གསལ་སྟོང་བརྗོད་བྲལ་གྱི་ངོ་བོ་དྭངས་སེང་ངེ་བ་འདི་ཀ་
ཆོས་སྐུ་ཡིན། གནད་གསུམ་ཤན་འབྱེད་ལས། ཆོས་སྐུ་མཁའ་དབྱིངས་ཉི་
མའི་སྙིང་པོ་བཞིན། རྣམ་ གྲོལ་ཡེ་ཤེས་ཡོན་ཏན་ཡོངས་ཀྱི་གཞི། གློ་བུར་
འཁྲུལ་རྟོག་རང་གྲོལ་བདག་ཉིད་ཅན། ཀ་དག་རྒྱལ་པོ་འཁྲུལ་བྲལ་ཡེ་ཤེས་
ཉིད། ཞེས་ གསུངས་པ་བཞིན་ཡིན་ པས། དེ་ལྟ་བུའི་ སེམས་ཀྱི་ངོ་བོ་དེ།
— 68
—



དུས་གསུམ་གྱི་རྟོག་པ་ཡིན་མིན། སྐྱེ་འགག་གནས་གསུམ་ཡོད་མེད། གཟུང་
འཛིན་དང་བཅས་པའི་སེམས་ཀྱི་སྤྱོད་ཡུལ་ཡིན་མིན། དེ་རང་གིས་རང་ཤེས་
སམ། སེམས་ཀྱིས་ཤེས་སམ། ཡུལ་དང་ཡུལ་ ཅན་མེད་པར། མཐོང་བྱ་
མཐོང་བྱེད་གཉིས་སུ་མེད་པའི་ཚུལ་གྱིས་མཐོང་བ་ཡིན་མིན་རྣམས་ཞིབ་པར་
ཤེས་དགོས། གཉིས་པ་འཕྲོ་བ་རྩལ་གྱིས་ཤན་འབྱེད་ལ། སེམས་དང་རིག་
པའི་ཤན་ཕྱེ་ཚུལ་ནི། དེ་ཡང་རྟོག་པ་ཐམས་ཅད་རིགས་བསྡུ་ན། དགེ་མི་
དགེ་ལུང་མ་བསྟན་གྱི་རྟོག་པ་གསུམ་ལ་འདུ་ཞིང་། དེ་རྣམས་གང་ཡང་ཡུལ་ལ་
བརྟེན་ནས་སྐྱེ་དགོས། དཀོན་མཆོག་གི་ཡོན་ཏན་སོགས་ལ་བརྟེན་ནས་དད་
ངེས་འབྱུང་སོགས་དགེ་རྟོག་རྣམས་དང་། དགྲ་གཉེན་སོགས་ལ་བརྟེན་ནས་
ཆགས་སྡང་སོགས་དང༌། ཡུལ་ བཟང་ངན་ལ་ཆེད་དུ་མ་དམིགས་ པའི་བློ་
བཏང་སྙོམས་པ་རྣམས་དོན་དུ་གཟུང་འཛིན་དང་བཅས་པ་ཟླ་འོད་ཀྱིས་ས་གཞི་
ཁྱབ་པ་བཞིན། ཡེ་ཤེས་ཀྱི་གདངས་ལས་རླུང་གིས་བསྐྱོད་དེ་རྣམ་རྟོག་གིས་
ཡུལ་ཕར་འཛིན་པ་ནི། སེམས་སམ་ཡིད་དམ་འགྱུ་དྲན་ཐ་མལ་གྱི་རྣམ་རྟོག་
ཡིན། རིག་པ་ནི་ཡུལ་བཟང་ངན་གང་གི་ངོ་བོར་ཡང་མི་སྐྱེ་ལ། ཡུལ་མེད་
ཟངས་ཐལ་རྗེན་པ། ཡུལ་གྱི་སླད་མ་ཞུགས། འཛིན་ པའི་གདོན་གྱིས་མ་
བརླམས་པའི། དབྱིངས་སུ་གནས་ལ་ཕྱིར་མ་འཕྲོས་པ། སྣང་བར་གསལ་ལ་
ངང་ལས་མ་གཡོས་པ། རིག་པར་ཤར་ཡང་རྟོག་པར་མ་འགྱུས་པ། ཡེ་ཤེས་
གོ་མཁན་ཚོར་མཁན་སྣང་བ་མ་འགགས་པ། སྣང་ཚུལ་ཡུལ་རྗེས་སུ་ཕར་མ་
— 69 —



འབྲེང་ཞིང་། མེ་ལོང་ལ་གཟུགས་བརྙན་ཤར་བ་བཞིན་རང་གཤིས་ཀྱི་རྩལ་ལ་
ཚུར་མ་འདྲེས་པར་འཆར་བ་སྟེ། མུ་ཏིག་ཕྲེང་བ་ལས། ཡེ་ནས་གནས་པས་
ཡེ་ཞེས་བྱ། ཡུལ་ རྣམས་ ཤེས་ པས་ ཤེས་ ཞེས་བྱ། ཞེས་ གསུངས་ པ་ ལྟར།
བཟང་རྟོག་ དགེ་བས་ ཕན་མ་བཏགས། ངན་རྟོག་ མི་དགེ་བས་ གནོད་མ་
བསྐྱལ། བཏང་སྙོམས་ལུང་མ་བསྟན་གྱིས་མགོ་མ་བསྐོར་བ་འདི་ལམ་གྱི་སྐྱོང་
བྱ་རིག་པ་ཡིན། གསུམ་པ་བདེན་གཉིས་ཁྱད་པར་ཅན་གྱི་ཤན་འབྱེད་པ་ནི།
དེ་ལྟར་བརྟགས་པས་སེམས་རྟོག་ནི། སྔར་མེད་གསར་བསྐྱེད་ཆོག་པ། སྐྱེས་
པ་སླར་ཡང་བཏང་བཤིག་ཆོག་པ། འདུ་བྱས་མི་རྟག་པ། ཚུགས་མི་ཐུབ་པ།
འགྱུར་བཅས་མི་བདེན་པ་ཡིན་པས་ཀུན་རྫོབ་ཡིན་ལ། སེམས་ཀྱི་གཤིས་ངོ་
བོའམ་རིག་པ་ནི། ཀུན་རྫོབ་ལྟར་སྐྱེ་འཇིག་མེད་པ། ཀུན་ཉོན་དང་རྣམ་བྱང་
གི་ཡུལ་གྱི་རྒྱུས་མ་བསྐྱེད་པ། དབང་པོའི་རྐྱེན་གྱིས་མ་བསྒྱུར་བ། འདུས་མ་
བྱས་རྟག་པ། འགྱུར་བ་མེད་པ་འདི་ནི་ཆོས་ཉིད་དོན་དམ་བདེན་པ་ཡིན།
དེ་གཉིས་ནི་བདེན་གཉིས་མཐར་ཐུག་ཡིན། ད་ངོ་བོ་དང་རྟོག་པ་གཉིས་
གཅིག་གམ་ཐ་དད་གང་ཡིན་ནམ། གཅིག་ཡིན་ན་མཚན་ཉིད་མཚུངས་དགོས་
པས། ངོ་བོ་འགྱུར་མེད་བློ་འདས། རྟོག་པ་གློ་བུར་རྫུན་པ་རང་ཡལ་རྗེས་
མེད་ཡིན་པས་མཚན་ཉིད་མི་མཚུངས་པས་གཅིག་ཡིན་པ་ཁེགས་ལ། འོ་ན་ཐ་
དད་ཡིན་ནམ་སྙམ་ན་རགས་པའི་དབང་དུ་ཐ་དད་ཡིན་ཀྱང་ཆོག་ལ། ཞིབ་ཏུ་
བརྟག་ན་ཐ་དད་རྒྱུའི་ཆོས་མ་གྲུབ་སྟེ། སེམས་རིག་གཉིས་པོ་ལ་བྱུང་གནས་
-
70



འགྲོ་གསུམ། སྐྱེ་འགགས་གནས་གསུམ་ཡོད་མེད་བརྟག་པས། རྟག་ཆད་ཀྱི་
མཐའ་ལས་འདས་པར་ངེས་པ་རྙེད་དགོས། ད་ནི་ངོ་བོ་དང་རྣམ་རྟོག་གཉིས་
གཅིག་ལ་གཅིག་ལྟོས་སམ་མི་ལྟོས། གཅིག་ཤོས་མེད་ན་གཅིག་ཤོས་ཡོད་ཨེ་
ཆོག་བརྟག་པ་ནི། ངོ་བོ་རྣམ་རྟོག་ལ་ལྟོས་མི་དགོས་པ་དང་། རྣམ་རྟོག་ངོ་བོ་
མེད་ན་མི་འབྱུང་བས་ལྟོས་དགོས་ཚུལ་སོགས། ནམ་མཁའ་དང་སྤྲིན་སོགས་
གང་གི་དཔེ་དོན་བཅུ་པོ་འདིར་སྦྱར་ནས་གོ་བ་ལེན་དགོས་ཏེ། ཀུན་བྱེད་ལས་
དོན་འདི་ངེས་པ་རྟོགས་འདོད་ན། དཔེ་ནི་ནམ་མཁའ་ལྟ་བུར་ བརྟགས།
དོན་དུ་ཆོས་ཉིད་སྐྱེ་བ་མེད། རྟགས་ནི་སེམས་ཉིད་འགགས་པ་མེད། ཅེས་
གསུངས་པ་བཞིན་དཔྱད་འཇོག་རེས་མོས་ཀྱིས་བློ་འདས་ཡེ་ཤེས་ཀྱི་ལྟ་བ་ལ་
ངེས་ཤེས་གཏིང་ཚུགས་པ་ཞིག་མ་བྱུང་བར་ནན་ཏན་བྱ་དགོས། དེའི་ལྟ་བའི་
སྐབས་ཀྱི་ཤན་འབྱེད་གནད་ཆེ་བ་གསུམ་སོང་། དེ་ནས་ལ་བཟླ་བ་ནི། ལ་
བཟླ་རྒྱུ་འམ། ཐག་ཆོད་རྒྱུ་ཡིན་ན། སྤྱིར་བཟང་ངན་སྤངས་བླང་རེ་དོགས་
ཆགས་སྡང་གི་ཞེན་པ་ཐམས་ཅད་དང་། ཁྱད་པར་རང་རྒྱུད་ལ་ཞིབ་ཏུ་བརྟག་
ན། ངོ་བོའི་ངང་ལ་གནས་ན་དགའ་ཞིང་། རྩལ་རྟོག་པ་འཕྲོ་ན་མི་དགའ་བ།
རིག་ངོ་ཞེས་ སྐྱོང་བྱ་མཆོག་ ཞིག་ དང་། དགེ་ རྟོག་ ལ་ བླང་བྱ་བཟང་ཞེན།
སྡིག་རྟོག་ལ་སྤང་བྱ་ངན་པར་ཞེན་པའི་གཉིས་འཛིན་ཕྲ་བ་དེ་ངོས་བཟུང་ནས་
གནས་ལུགས་རང་ངོས་ནས་བཟང་ངན་མེད་ལུགས་དང་། ཀུན་རྫོབ་འཁྲུལ་
བའི་ངོས་ནས་བཟང་ངན་ཡོད་ལུགས་ཤེས་དགོས། བཟང་ངན་གྱི་ཞེན་པ་
- 71 –



ཡོད་མེད་ཙམ་ཡང་མ་ཤེས་པ་ཅི་ཡང་མེད་རྒྱུ་འབྲས་མེད་སོགས་ཟེར་བ་ནི་ལྟ་བ་
ལོག་པ་ཡིན། དེ་ལྟ་བུའི་བཟང་ངན་གྱི་ཞེན་པ་ཐམས་ཅད་གང་དུ་ལ་བཟླ་ན་
གནས་ལུགས་སྤྲོས་པ་དང་བྲལ་བའི་ངོ་བོར་མཉམ་པ་ཉིད་དུ་ཐག་ཆོད་དགོས།
ཇི་ལྟར་ལ་བཟླ་ན། མེ་ལོང་དང་གཟུགས་བརྙན་གྱི་དཔེས་ཆོས་ཐམས་ཅད་
རིག་པའི་ངང་དུ་ཤར་བས་རིག་པ་དང་གཉིས་སུ་མེད་ཚུལ། གཉིད་དང་རྨི་
ལམ་གྱི་དཔེས་འཁོར་འདས་རིག་པའི་རོལ་བ་ལས་གཞན་མ་ཡིན་པའི་ཚུལ་
དང༌། ཆུ་དང་རྦ་རླབས་ཀྱི་དཔེས་ཆོས་ཐམས་ཅད་རིག་སྟོང་གཉིས་མེད་ཀྱི་
རང་བཞིན་ཆེ་བའི་རྒྱན་ཡིན་ཚུལ་ངོ་བོ་རྩལ་དང་རོལ་བ་ཕར་དེད་ཚུར་དེད་
ཀྱིས་འཁོར་འདས་བདེན་གཉིས། གནས་སྣང་། བདེ་སྡུག་ཐམས་ཅད་ཡེ་
ཤེས་ཆེན་པོ་གཅིག་གི་ཀློང་དུ་བཟང་ངན་མེད་པར་ཐག་ཆོད་དགོས་པ་ཡིན།
རྗེས་ཐོབ་ལ་རྗེས་ཤེས་ཞེས་རིག་པའི་ངོ་བོའི་ངང་མ་ཤོར་བར་ཡོད་པའི་དུས་ཟ་
ཉལ་འགྲོ་འདུག་སོགས་སྤྱོད་ལམ་གང་བྱས་ཀྱང་ཞེན་མེད་འཛིན་མེད་ཀྱི་ངང་
ནས་འཁྲུལ་བ་རང་ཁ་མའི་གཞན་དབང་ལ་མ་སོང་བ་འདི་རྣལ་འབྱོར་བའི་
རྗེས་ཐོབ་ཁྱད་པར་བ་ཡིན། རིག་ངོ་མ་རིག་པ་གཉིས་ཀྱིས་བསྒྲིབ་ནས་རྩལ་
འཁྲུལ་བའི་ངོར་འབྱམས་ཚེ་ཐ་མལ་བ་དང་ཁྱད་མེད་པས་དགེ་སྡིག་རྒྱུ་འབྲས་
ཕན་གནོད་ཡོད་པར་ཤེས་ནས་བླང་དོར་མིག་གི་འབྲས་བུ་ལྟར་གཅེས་དགོས་སོ།
དེ་ནས་བློས་བྱས་ཀྱི་ལྟ་བསྒོམ་སྤྱོད་གསུམ་དང་། བློ་བྲལ་མངོན་སུམ་གྱི་ལྟ་སྒོམ་
སྤྱོད་གསུམ་ཤན་ཕྱེ་ནས་རོ་སྙོམས་པར་བྱེད་དགོས་པས། སྔར་ཤེས་བྱ་ཐམས་
-- 72 ---



ཅད་སྟོང་ཉིད་དུ་གཏན་ལ་ཕབ་པ་ཡིད་དཔྱོད་ཀྱི་ལྟ་བ་དང་། དེའི་དོན་ལ་
དྲན་ཤེས་བག་ཡོད་ཀྱིས་སེམས་རྩེ་གཅིག་ ཏུ་གནས་པར་བྱེད་པ་བཅོས་མའི་
བསྒོམ་པ་དང་། རྗེས་ཐོབ་སྒྱུ་མ་ལྟ་བུའི་ངང་ནས་རྒྱུ་འབྲས་བླང་དོར་ཚུལ་
བཞིན་བྱེད་པ་སྤྱོད་པ་སྟེ། ཡིད་དཔྱོད་ཀྱི་ལྟ་བསྒོམ་སྤྱོད་གསུམ་ལ། རང་རིག་
གི་ངོ་བོ་ངོ་ཤེས་པར་ལྟ་བ། ངང་ལ་གནས་པ་བསྒོམ་པ། གང་ཤར་རང་གྲོལ་
སྤྱོད་པ་སྟེ་གནས་ལུགས་མ་བཅོས་པའི་ལྟ་བསྒོམ་སྤྱོད་གསུམ། གཉིས་པོ་ལ་
བཟང་ངན་གྱི་ཞེན་པ་དེ། གནས་ལུགས་རང་ངོར་བཟང་ངན་མེད་ཚུལ་ཆུ་
དང་རླབས་བཞིན། ཤེས་པའི་ལ་བཟླ་ལ་ངེས་པ་འདྲོང་དགོས། གཉིས་པ་
བསྒོམ་པའི་ཁྲིད་ལ། བློས་བྱས་སེམས་ཀྱི་བསྒོམ་པ་ནི། གཟུང་དྲན་འགྱུར་
དྲན་གྱིས་དྲན་ཤེས་རྒྱུ་འབྲས་སུ་ལྟ་བ་ལྟ་བུའི་བསྒོམ་པ་དེ་ཡིན་ལ། འདིར་
གནས་ལུགས་མངོན་སུམ་མཐོང་བ་ནི་མེ་དང་ཚ་བ་ཆུ་དང་རླན་བཞིན། ཆོས་
ཉིད་རང་བབས་ཀྱི་དྲན་པ་རིག་པ་དང་ངོ་བོ་གཅིག་པར་ཡོད་པའི་རང་བཞིན།
ཤེས་པའི་དྭངས་ཆ་འདིའི་ཐོག་ནས་ཁྲེགས་ཆོད་རང་ལམ་གྱི་མི་གཡོ་གསུམ་ལྡན་
གྱི་བསྒོམ་པ་ནི། ལུས་མི་གཡོ་བ་གྲོལ་ལམ་གྱི་ཆོས་བདུན་རི་རྒྱལ་ལྟ་བུ་ལྷོད་
ཆགས་པར་བྱ། དགོས་པ་ནི་ལུས་དྲང་ན་རྩ་དྲང་། རྩ་དྲང་ན་རླུང་དྲང་།
རླུང་དྲང་ན་སེམས་ལས་སུ་རུང་བའི་དགོས་པ་ཡོད་དོ། དབང་པོ་མི་གཡོ་བ་
མཚོ་ལ་གཟའ་སྐར་ཤར་བ་ལྟ་བུར་འཇོག་དགོས། དེ་ཡང་དབང་པོ་སྒོ་ལྔས་ཕྱི་
ཡུལ་ལ་དཔྱད་གྱུར་ཡང་མི་བྱེད། ནང་དུ་ཡང་མི་བསྡུ་བར་དྭངས་ཆ་བཏོན་ཏེ་
- 73 --



མིག་རྟེན་མེད་ཀྱི་ནམ་མཁར་ཚམ་ཚུམ་མེད་པར་འཇོག་དགོས། འདིའི་གནད་
རིག་པའི་དྭངས་ཆའི་ཐོག་ ཏུ་སྒོ་ ལྔ་ ཆ་མཉམ་དུ་བཞག་ པས་སྣང་རིག་ངོས་
བཟུང་བྲལ་བའམ། སྣང་སེམས་འབྲེལ་ཐག་ཆད་དེ། རིག་པའི་རྩལ་ཆོས་
རབ་རྣམ་འབྱེད་ཀྱི་ཤེས་རབ་དང་། སྤྱན་དང་མངོན་ཤེས་ཡོན་ཏན་མཐའ་
ཡས་པ་འཆར་བ། བཞག་ཐབས་འདིའི་གནད་ཡིན་པ་རྫོགས་ཆེན་གྱི་ཁྱད་
ཆོས་ཡིན། ངག་གི་རླུང་རྩོལ་མེད་རང་བབས་སུ་ཁ་ནས་ཕྱིར་འཛིན་རིང་བ་
ཙམ་དུ་བཞག་པས། འགྲོ་འོང་ལས་ཀྱི་རླུང་རང་སར་བཞག་པས། ཀུན་རྟོག་
ཉོན་མོངས་པའི་རླུང་ རང་ དྭངས་ ལ་ སོང་ནས། རིག་ པ་ཡེ་ཤེས་ཀྱི་རླུང་
དབྱིངས་སུ་འཁྱིལ་བ་ནི་ལམ་འདིའི་ཁྱད་ཆོས་ཡིན། དེ་ནས་སེམས་ཉིད་མི་
གཡོ་བ་ནམ་མཁའ་སྤྲིན་བྲལ་ལྟ་བུ་ནི། མཉམ་བཞག་ལམ་དུས་ཀྱི་རིག་པའི་
རང་གདངས་ཀྱི། གནས་ལུགས་རང་བབས་ཀྱི་ཆོས་སྐུའི་ལྟ་བ་དེའི་ངོ་བོར།
མ་བཅོས། མི་འཛིན། མི་བསྒོམ་པར། གནས་པ་མི་སྒྲུབས། འཕྲོ་བ་མི་
དགག་པར། གནས་ཆ་དྭངས་ཆ་གཉིས་ལས་དྭངས་ཆ་གཙོ་བོར་བཏོན་ནས་
འཕྲོ་རྒོད། བྱིང་རྨུག་གི་སྐྱོན་བསལ། བདེ་གསལ་མི་རྟོག་གི་ཉམས་ཞེན་
བཤིགས་ནས་རྩོལ་བྲལ་རང་བཞག་གི་དྲན་པ་དང་། གནས་ལུགས་མ་བཅོས་
པའི་ངོ་བོ་གཉིས་དབྱེར་མེད་དུ་སོང་བའི་རིག་པ་རང་བབས་ཀྱི་བསམ་གཏན་
སྐྱོང་བ་འདི་ནི་ཁྲེགས་ཆོད་རང་སྐབས་ཀྱི་བསྒོམ་པ་ཡིན་ནོ། དེ་ནས་སྤྱོད་པའི་
ཁྲིད་ནི། ལྟ་བསྒོམ་གཉིས་ཀྱི་གྲོགས་སམ་བོགས་འདོན་ཡིན་ཏེ། དེ་ལ་ཐུན་
- 74 -



མོང་དང་ཐུན་མིན་གཉིས་ལས། དང་པོ་གྲོལ་ལམ་བག་ཡོད་ཀྱི་སྤྱོད་པ་བཤད་
དེ། དེ་ཡང་རྒྱུ་འབྲས་ངེས་པའི་ཤན་འབྱེད་ཀྱི་གནད་ནི། རྩལ་འཁྲུལ་བའི་
ཐོག་འདིར་སོན་པ་ན། དགེ་སྡིག་རྒྱུ་འབྲས་ཕན་གནོད་བསླུ་མེད་དུ་ཡོད་པས།
ལྟ་བའི་ཕྱོགས་སུ་སྤྱོད་པ་མ་ཤོར་བར་ཐབས་ཀྱི་སྤྱོད་པ་དག་པ་དང་། དོན་
དམ་པར་རིག་པ་རང་གི་ངོས་ན་དགེ་སྡིག་གི་ཕན་གནོད་ལས་འདས་པས་སྤྱོད་
ཕྱོགས་སུ་ལྟ་བ་མ་ཤོར་བས་ཤེས་རབ་ཀྱིས་ལྟ་བ་དག་པ་ཞིག་དགོས། སྤྱོད་པ་
དེ་ཡང་མདོར་བསྡུ་ན་བཞི་ལས། ལས་འབྲས་ཕྲ་བ་ནས་འཛེམ་ཞིང་བག་ཡོད་
པར་བྱ་བ་དང་། རང་གི་ཁས་བླང་བའི་སྡོམ་པ་ཚུལ་བཞིན་བསྲུང་བ་དང༌།
བསོད་ནམས་དང་ཡེ་ཤེས་ཀྱི་ཚོགས་ཆུང་རིམ་ནས་བསགས་པ་དང༌། ལམ་
འདིའི་ཉེ་རྒྱུའི་གཙོ་བོ་བླ་མ་སངས་རྒྱས་སུ་མཐོང་བའི་མོས་གུས་ལ་གནད་དུ་
ཁྱེར་བ་དང་བཞི་ཡིན། རྫོགས་ཆེན་ཐུན་མིན་གྱི་སྤྱོད་པ་དངོས་ནི། གྲོལ་
ལུགས་བཞི་སོགས་གདེང་གྲོལ་ཐོག་གི་སྐབས་སུ་འོག་ནས་འཆད་པར་འགྱུར་རོ།
དེ་ནས་འབྲས་བུ་ལ་གནས་སྐབས་མཐར་ཐུག་གཉིས་ལས། དང་པོ། རྟགས་
ལུས་ངག་ ལ་ འཆར། ཚད་ རྨི་ ལམ་ གྱིས་ བཟུང་ གསུངས་ པའི་ དང་ པོ་ ནི།
གནས་ལུགས་མངོན་དུ་གྱུར་བའི་རིག་པའི་ཡེ་ཤེས་ཉི་མ་ལྟ་བུས་ལྷན་སྐྱེས་ཀྱི་མ་
རིག་པ་མུན་པ་ལྟ་བུ་སེལ། སེམས་དང་རིག་པ་གཉིས་པོ་སྟོང་ཉིད་དུ་ངེས་པའི་
ཤེས་རབ་ཀྱི་ངོ་བོ་རུ་ཤེས་པ་འདིས་ཀུན་བཏགས་ཀྱི་མ་རིག་པ་རྒྱང་བསྲིངས།
དེའི་སྟོབས་ཀྱིས་ཉོན་མོངས་དང་མི་དགེ་བའི་ལས་རྣམས་རིམ་གྱིས་ཞི་ནས་ལམ་
- 75 –



གྱི་འབྲས་བུ་ཁྱད་ཆོས་སོ་བདུན་པོ་རྫོགས་ཤིང་། ཁྱད་པར་གནད་བསྡུ་ན།
རིག་རྩལ་གྱི་ཤེས་རབ་དང་། གཞན་ཕན་གྱི་སྙིང་རྗེ་གཉིས་རྩོལ་མེད་དུ་སྐྱེ་ནས་
དགེ་ཆོས་ཐམས་ཅད་གོང་དུ་འཕེལ་ན་ལྟ་སྒོམ་སྤྱོད་པ་མ་ནོར་བའི་འབྲས་བུ་
ཡང་དག་པ་ཡིན་ནོ། ཡོན་ཏན་འགྲིབ་ནས་སྐྱོན་དང་ཉེས་པའི་ཕྱོགས་འཕེལ་
ན་ལྟ་བསྒོམ་ལོག་པར་སོང་བའི་རྟགས་ཡིན་པས་རང་རྒྱུད་ལ་བརྟག་སྟེ་དགེ་
བའི་བཤེས་གཉེན་ཡང་དག་པ་བསྟེན་ནས་ཐབས་ཚུལ་སྣ་ཚོགས་ཀྱི་སྒོ་ནས་
བསྒོམ་ཉོན་མོངས་པའི་གཉེན་པོར་འགྲོ་དགོས། གཉིས་པ་ཚད་རྨི་ལམ་གྱིས་
བཟུང་བ་ནི་འོག་ཏུ་འཆད་དོ། ད་ནི་དེང་རྗེས་འབྲེལ་དུ་མཐར་ཐུག་འབྲས་བུ་
བསྟན་པའི་ཚིག་རྩ་ཙམ་ནི། དབང་རབ་གནས་ལུགས་ཚུལ་བཞིན་རྟོགས་པ་
དེས། བྱ་བ་དགུ་ཕྲུགས་སུ་བཏང་སྟེ་བསྒོམས་པས་རབ་ལོ་གསུམ། འབྲིང་ལྔ་
འམ་བདུན། ཐ་ནའང་ལུས་རྟེན་འདི་ལ་ཉིན་མཚན་འོད་གསལ་འཁོར་ཡུག་
ཏུ་སོང་བའི་སྟོབས་ཀྱིས། ངོ་བོ་སྟོང་པ་ཆོས་སྐུར་སྨིན། རང་བཞིན་གསལ་བ་
ལོངས་སྐུར་སྨིན། ཐུགས་ རྗེ་ ཀུན་ཁྱབ་སྤྲུལ་ སྐུར་སྨིན་ནས། ནང་གསལ་
རྫོགས་ཆེན་རིང་ལུགས་ཀྱི་ཐུན་མིན་གྱི་སྐུ་གསུམ་མངོན་དུ་བྱས་པའི་གདངས་སུ་
ཕྱི་གསལ་རོལ་བའི་སྐུ་གསུམ་མདོ་སྔགས་ཐུན་མོངས་ཀྱི་སྐུ་དང་ཞིང་ཁམས་ཀྱི་
བཀོད་པ་སྣང་སྟེ་མངོན་པར་རྫོགས་པ་སངས་རྒྱས་པ་ཡིན། ཁྲེགས་ཆོད་རང་
ལ་མ་འདིར་ལུས་རྡུལ་ཕྲན་དུ་དེངས། སེམས་ཆོས་ཉིད་དུ་དེངས་པ་དང་།
ཁྲེགས་ཐོད་ཟུང་འཇུག་གིས་འཇའ་ལུས་འཕོ་སྐུ་མངོན་དུ་བྱེད་པ་ལ་ཐོད་རྒལ་
- 76 ཡཁ



བསྒོམ་དགོས་སོ། འབྲིང་གནས་ལུགས་ལ་བརྟན་པ་ཐོབ་པ་དེའི། ཚེ་འདིའི་
འོད་གསལ་ཉི་མ་ལྟ་བུས་སྐྱེལ་མ་བྱས། བར་དོའི་འོད་གསལ་ཟླ་བ་ལྟ་བུས་བསུ་
མ་བྱས་ནས། དེའི་བར་ན་འཁྲུལ་བའི་མུན་པ་མེད་པར་འཆི་སྲིད་དང་པོ་ཀ་
དག་ཆོས་སྐུའི་གཞི་ཐོག་ཏུ་གྲོལ་བའོ། འབྲིང་ཆོས་ཉིད་བར་དོའི་གྲོལ་ཚུལ་
རྣམས་ཐོད་རྒལ་སྐབས་ཡིན་པས་འདིར་མི་སྤྲོ། ཐ་མ་རང་བཞིན་སྤྲུལ་བའི་
ཞིང་དུ་དབུགས་འབྱིན་པའམ། སྐྱེ་བ་གོང་འཕེལ་གྱིས་ས་ལམ་བགྲོད་པ་འཕྲོ་
མཐུད་ནས་གྲོལ་བའོ། ད་ནི་རྩ་བའི་ས་བཅད་གཉིས་པ་དངོས་གཞི་རིག་པ་ངོ་
སྤྲོད་པ་ལ། འདི་རང་གྲོལ་མངོན་སུམ་དུ་སྟོན་པའི་གནད་ཡིན། དེ་ལ་དགའ་
རབ་རྡོ་རྗེའི་ཚིག་གསུམ་གནད་བརྡེག་ལས། ངོ་རང་ཐོག་ཏུ་སྤྲད་པ། ཐག་
གཅིག་ཐོག་ཏུ་བཅད་པ། གདེངས་གྲོལ་ཐོག་ཏུ་བཅའ་བ་གསུམ་གསུངས་པ་
བཞིན་འདིར་ཡང་དེ་ལྟར་ངོ་སྤྲད་དགོས། དེའི་དང་པོ་ལ་གསུམ་ལས། དང་
པོ་སྤྲད་བྱ་ངོས་བཟུང་བ་ནི། མདོ་ལྟར་བདེ་གཤེགས་སྙིང་པོ། སྔགས་ལྟར་ན་
བདེན་གཉིས་དབྱེར་མེད་ལྷག་པའི་ཆོས་སྐུ་ཆེན་པོ། རང་སྐབས་རྫོགས་ཆེན་
ལྟར་ན་རང་བྱུང་གི་ཡེ་ཤེས་ཆོས་སྐུ་ཐིག་ལེ་ཉག་གཅིག། ངོ་བོ་རང་བཞིན་
ཐུགས་རྗེ་གསུམ་གྱི་བདག་ཉིད་དེ་ཡིན། གཉིས་པ་སྤྲད་ཚུལ་ཤན་འབྱེད་པ་ནི་
གོང་དུ་ལྟ་བའི་ཤན་འབྱེད་གསུམ་པོས་གཏན་ཕབ་པའི་སེམས་ཀྱི་ངོ་བོ་དེ་ལ།
རིག་པ་ཡེ་ཤེས་ཆོས་སྐུ་ཆེན་པོ་ཞེས་མཚན་ནས་བཟུང་སྟེ་འཆད་པ་ལ་སྔར་གྱི་
གནད་ཐམས་ཅད་དྲན་དགོས། གསུམ་པ་ལ་གཉིས་ལས། རིག་པ་ཆོས་སྐུར་
- 77 -



ངོ་སྤྲད་པ་དང་། རིག་རྩལ་ཆོས་སྐུའི་རོལ་བར་ངོ་སྤྲོད་པའོ། དང་པོ་ནི།
གཅིག་ཏུ་ངོ་སྤྲད་ན་ཐ་མལ་གྱི་རིག་པ་རྗེན་ལ་བུད་པ་འདི་ཉིད་ཆོས་སྐུ་ཐིག་ལེ་
ཉག་གཅིག་ཏུ་ངོ་སྤྲད། གཉིས་སུ་ངོ་སྤྲད་ན་སྟོང་ཆ་ནས་ཀ་དག་སྟོང་པ་ཆེན་
པོའི་ཡེ་ཤེས་དང་། སྣང་ཆ་ནི་ལྷུན་གྲུབ་སྣང་བའི་ཡེ་ཤེས་གཉིས་སུ་ངོ་སྤྲད།
གསུམ་དུ་ངོ་སྤྲད་ན་ཡེ་ཤེས་དེ་སྒྲིབ་བཅས་ཏེ་གཞི་ཡི་ཆོས་སྐུ་ཡིན། དེ་ཉིད་
ལམ་རྣལ་འབྱོར་བས་ལྟ་བས་ངོ་ཤེས། བསྒོམ་པས་ཅི་རིགས་སུ་སྐྱོང་བ་དེ་ལམ་
དུས་ཀྱི་རིག་པའི་རང་མདངས་ཀྱི་ཆོས་སྐུ་ཡིན། ལྟ་སྒོམ་སྤྱོད་འབྲས་མཐར་
ཕྱིན་ནས་འབྲས་བུ་ཡིན་ལུགས་སྒྲིབ་པ་དང་བྲལ་བར་ངོ་བོ་ཡེ་དག་ལ་གློ་བུར་
བྲལ་དག་གི་ཁྱད་པར་དུ་བྱས་པའི་གཞི་ལྷུན་གྲུབ་ཀྱི་སངས་རྒྱས་དེ་མཐར་ཕྱིན་
འབྲས་བུའི་ཆོས་སྐུ་ཡིན། ཁྱད་པར་སྐུ་གསུམ་དུ་ངོ་སྤྲད་ན། ངོ་བོ་སྟོང་པའི་
ཡེ་ཤེས་དེ་སངས་རྒྱས་ཆོས་སྐུ། རང་བཞིན་གསལ་བའི་ཡེ་ཤེས་དེ་ལོངས་སྐུ།
དེ་གཉིས་དབྱེར་མི་ཕྱེད་པའི་ཆ་དེ་ཐུགས་རྗེ་ཀུན་ཁྱབ་སྤྲུལ་བའི་སྐུར་ངོ་སྤྲོད་པ་
ཡིན། ཀུན་བྱེད་རྒྱལ་པོ་ལས། ཀུན་བྱེད་བྱང་ཆུབ་ང་ཡི་རང་བཞིན་ནི། མ་
བཙལ་རང་བཞིན་ལྷུན་གྱིས་གྲུབ་པ་ཡི། རྒྱལ་བ་ཀུན་གྱི་སྙིང་པོ་སྐུ་གསུམ་སྟེ།
ང་ཡི་ངོ་བོ་མ་བཅོས་ཆོས་སྐུར་གྲུབ། ང་ཡི་རང་བཞིན་མ་བཅོས་ལོངས་སྤྱོད་
རྫོགས། ་ང་ཡི་ཐུགས་རྗེ་མངོན་བྱུང་སྤྲུལ་སྐུ་གསུམ། བཙལ་ནས་བསྒྲུབ་པའི་
འབྲས་བུ་བསྟན་པ་མིན། མ་བཙལ་བདེ་བ་ཆེན་པོ་ལྷུན་གྱིས་གྲུབ། ཅེས་
གསུངས། གཞན་ཡང་གུ་རུ་རིན་པོ་ཆེས། བློ་འདས་ཆོས་སྐུ་དེ་བཞིན་ཉིད།
- 78 -
--
--
-



གདོད་ནས་དག་པའི་རིག་པ་ནི། ཡེ་ནས་ཆོས་སྐུར་གནས་པ་ལ། དབུལ་པོའི་
ཁྱིམ་གྱིས་ས་འོག་ན། གནས་པའི་ནོར་བུ་རིན་ཆེན་བཞིན། ངོ་མ་ཤེས་པས་
འཁོར་བར་འཁྲུལ། ངོ་སྤྲད་རང་ངོ་ཤེས་པ་ནི། ཆོས་དབྱིངས་ཡེ་ཤེས་རྟོགས་
པ་སྟེ། སངས་ རྒྱས་ཞེས་སུ་ གྲགས་ པ་ ཡིན། ཞེས་ གསུངས་ པ་ བཞིན་ནོ།
གཉིས་པ་རིག་རྩལ་ཆོས་སྐུའི་རོལ་བར་ངོ་སྤྲོད་པ་ནི། ཀུན་རྫོབ་ཀྱི་ཆོས་ཡོད་དོ་
ཅོག་ཐམས་ཅད་རིག་པ་ཆོས་སྐུ་དེའི། རྩལ། རོལ་བ་ཆེ་བའི་རྒྱན། གཞི་
སྣང་ལྷུན་གྲུབ་ཀྱི་སྣང་བ་ཡིན་ པས། གནས་ལུགས་ཡེ་ཤེས་ཆེན་པོ་དེ་རང་
གཞན་གྱི་ལུས་ལྟར་སྣང་བ་སྣང་སྟོང་རྒྱལ་བའི་སྐུ་རྡོ་རྗེ། རྩ་གནས་ན་དབྱིངས་
རིག་གི་གདངས་དབྱངས་གསལ་གྱི་ཡི་གེའི་ཚུལ་དུ་ཁྱབ་ཡོད་པ་བརྗོད་འདོད་ཀྱི་
རྟོག་པ་གཡོས་པས་དེའི་གདངས་རང་གཞན་གྱི་ངག་ལྟར་གྲགས་པ། གྲགས་
སྟོང་རྒྱལ་བའི་གསུང་རྡོ་རྗེ། ཡིད་རྣམ་པར་རྟོག་པ་བཟང་ངན་ཐམས་ཅད་ནི།
དཔེར་ན་ཆབ་རོམ་ཉིད་ཡེ་ནས་ཆུར་གནས་པ་ལྟར། ཡེ་ནས་ཡེ་ཤེས་ཡིན་དེ་
མངོན་དུ་གྱུར་ཚེ་རྣམ་པ་ཐམས་ཅད་མཁྱེན་པའི་ཡེ་ཤེས་རྒྱ་མཚོ་ལྟ་བུ་དངོས་
ཡིན་པས་རང་གཞན་གྱི་ཡིད་དྲན་སྟོང་རྒྱལ་བའི་ཐུགས་རྡོ་རྗེ་དང་གསུམ་ཡིན།
ཡེ་ཤེས་དེའི་གདངས་ལས་ཤར་བའི་སྣོད་འབྱུང་ལྔ་ཡེ་ཤེས་ལྔའི་རང་མདངས་
བཅུད་ཕུང་ལྔ་རིགས་ལྔའི་རང་བཞིན། གནས་ལུས་ལོངས་སྤྱོད་ཐམས་ཅད་
རྒྱལ་བའི་ཞིང་སྐུ་ཕོ་བྲང་། སྣང་སྲིད་དག་པ་རབ་འབྱམས་ཡིན་ཏེ་ (གསང་
སྙིང་ལས་)ཨེ་མ་ཧོ། ཕྱོགས་བཅུ་སྟོང་ཁམས་ཡེ་ནས་དབེན། སྲིད་པ་གསུམ་
- 79 -



ནི་དག་པའི་ཞིང་། སྙིགས་མ་ལྔ་ནི་བདེ་ལྡན་གནས། ཕུང་པོ་ལྔ་ནི་རྫོགས་
སངས་རྒྱས། ཐམས་ཅད་མཆོག་གི་སྙིང་པོ་བས། གཞན་དུ་རྒྱལ་བའི་ཆོས་མི་
བཙལ། ཉིད་ལས་གཞན་ཞེས་བྱ་བའི་ཆོས། བཙལ་ཡང་རྒྱལ་བས་མི་བརྙེས་
སོ། ཞེས་གསུངས་པ་བཞིན་ནོ། གཉིས་པ་ཐག་གཅིག་ཐོག་ཏུ་བཅད་པ་ནི།
གནས་ལུགས་རིག་པའི་ཡེ་ཤེས་དེ་ཉིད་ལས། གཞི་ལམ་འབྲས་བུ་ཐམས་ཅད་
གཞན་ན་མེད་པས། དེ་ལྟར་ཐག་ཆོད་དགོས་ཏེ། སེང་གེའི་རྩལ་རྫོགས་ལས།
རྫོགས་ཆེན་རིག་པའི་ངོ་བོ་ལ། སངས་ རྒྱས་ཆོས་རྣམས་མ་བཙལ་རྫོགས།
ཞེས་གསུངས་ པ་ བཞིན། སྔགས་ཀྱི་འཇུག་སྒོ་ དབང་ ཐམས་ ཅད་ཀྱི་རྩ་བ།
བཞི་བའི་ཡེ་ཤེས་བླ་མའི་མན་ངག་གིས་ངོ་སྤྲོད་པ་འདི་ཚིག་དབང་རིན་པོ་ཆེ།
དབང་ཐམས་ཅད་ཀྱི་མཐར་ཐུག་འདི་ཁོ་ན་ཡིན་ཏེ། རྩལ་རྫོགས་ལས། ཡེ་
ཤེས་རང་སྣང་ཆེན་པོའི་དབང་། གཞི་ལ་དེ་བཞིན་གནས་པའོ། ཞེས་སོ།
དམ་ཚིག་ ཐམས་ ཅད་ཀྱང་འདི་ལ་འདུས་ སྟེ། བསྐྱེད་རྫོགས་ཐུན་མོང་གི་
སྐབས་སུ་སྒོ་གསུམ་ལྷ་སྔགས་ཆོས་ཉིད་དུ་སེམས་ཀྱིས་བཅོས་པ་དང་མི་འདྲ་
བར། འདིར་གཉུག་མ་སྒོ་གསུམ་རྡོ་རྗེ་གསུམ་དུ་ཡེ་ནས་གནས་པ་མངོན་དུ་
གྱུར་དུས་ཡེ་བསྲུང་ཆེན་པོའི་དམ་ཚིག་ལ་གནས་པ་དེ་ལ་ཐུན་མོང་ཐུན་མིན་གྱི་
དམ་ཚིག་ཐམས་ཅད་འདའ་ཉམས་མེད་པ། དམ་ཚིག་ལྡན་པའི་མཆོག་ཡིན།
དེ་ལྟ་བུའི་གང་ཟག་དེས་བདག་མེད་གནས་ལུགས་རྟོགས་པས། གཞན་གནོད་
གཞིར་བཅས་སྤངས་བས་སོ་ཐར་དང་། བཅོས་མིན་སྙིང་རྗེ་ཆེན་པོས་གཞན་
- 80 -



ཕན་གཞིར་བཅས་རང་ཤུགས་ཀྱིས་བསྒྲུབས་པའི་བྱང་སེམས། ཐལ་མལ་གྱི་
མཚན་རྟོག་ཨེ་ཝམ་ཟུང་འཇུག་གི་ངོ་བོར་སྡོམ་པས་སྔགས་ཀྱི་སྡོམ་པ་སྟེ་སྡོམ་
དམ་ཚིག་ཐམས་ཅད་རྫོགས། གཞི་ལམ་འབྲས་བུའི་སྐུ་གསུམ་ཀྱང་ཡིན་དེ་
སྔར་ལྟར་རོ། ལྟ་བ་ཐམས་ཅད་ཀྱང་འདི་ལས་གཞན་མེད་དོ། ངོ་བོ་སྟོང་
པས་རྟག་མཐའ་སེལ། རང་བཞིན་གསལ་བས་ཆད་མཐའ་དག ཐུགས་རྗེ་
ཀུན་ཁྱབ་ཀྱིས་གཉིས་ཡིན་གཉིས་མིན་གྱི་མཐའ་སྤངས་བས་མཐའ་བྲལ་དབུ་མ་
ཆེན་པོའི་ལྟ་བ་ཡང་འདི་ལས་གཞན་མེད། ལམ་ཕྱག་རྒྱ་ཆེན་པོར་ཡང་འདི་
ཡིན་ཏེ། གཉུག་མ་ལྷན་སྐྱེས་ཀྱི་ཡེ་ཤེས་ཀྱིས་སྣང་སྲིད་འཁོར་འདས་ཀྱི་ཆོས་
ཐམས་ཅད་ལ་ཡེ་ནས་རྒྱས་བཏབ་པའི་ཕྱིར་ན་གསལ་སྟོང་ཟུང་འཇུག་གི་ངོ་བོ་
ཕྱག་རྒྱ་ཆེན་པོ་ཡང་ཡིན། འབྲས་བུ་རྫོགས་པ་ཆེན་པོ་ནི་ཡེ་ཤེས་གསུམ་ལྡན་དེ་
ཁྲེགས་ཆོད་ཀྱི་ལྟ་བ་མཐར་ཐུག་ཡིན། ཐུན་མོང་སྤྱིའི་སྐྱབས་གནས་དཀོན་
མཆོག་གསུམ་པོ་ཡང་རིག་པ་འདི་ལས་ལོགས་ན་མེད་དེ། ངོ་བོར་སྟོང་པ་
སངས་རྒྱས། རང་བཞིན་གསལ་བ་དམ་ཆོས། དབྱེར་མི་བྱེད་པའི་ཐུགས་རྗེ་
དགེ་འདུན་ཏེ། ཨིནྡབྷོ་དྷིས་གྲུབ་པ་སྡེ་བདུན་ལས། ཆོས་རྒྱལ་ཛ་ཡིས། དག་
ཐོབ་བྲལ་བའི་སེམས་སངས་རྒྱས། མི་འགྱུར་དྲི་མེད་ཆོས་དང་ནི། ཡོན་ཏན་
ལྷུན་རྫོགས་དགེ་འདུན་ཉིད། ཡིན་ཕྱིར་རང་གི་སེམས་ཉིད་མཆོག ཅེས་
གསུངས་པ་ལྟར་ཡིན། ཐུན་མིན་ནང་གི་སྐྱབས་ཡུལ་རྩ་བ་གསུམ་ཡང་ཡིན་ཏེ།
ཕྱི་རོལ་གྱི་བླ་མ་ནི་མཚོན་བྱེད་དཔེའི་བླ་མ་ཡིན། དཔེ་ཇི་མཚོན་ན་མཚོན་བྱ་
– 8I -



དོན་གྱི་བླ་མ་རིག་པའི་ཡེ་ཤེས་ངོ་སྤྲད་ནས་མཚོན་པར་བྱེད་པས་ན་དེ་ནི་རིག་
.སྟོང་ཟུང་འཇུག་དོན་གྱི་བླ་མ་ཡིན། རིག་པ་འདི་ཉིད་ཡི་དམ་རྒྱལ་བའི་དཀྱིལ་
འཁོར་ལྟར་དུ་ཤར་བ་ནི་ཆོས་ཅན་རྟགས་ཀྱི་ལྷ་ཡིན་ལ། འཆར་གཞིའི་རིག་པ་
ནི་ཆོས་ཉིད་དོན་གྱི་ལྷ་ཡིན་པས་དངོས་གྲུབ་ཐམས་ཅད་ཀྱི་རྩ་བ་ཡི་དམ་ཡང་
འདི་ཡིན། ཆོས་ཉིད་ཀྱི་མཁའ་ལ་རིག་པའི་ཡེ་ཤེས་ཀྱི་རྩལ་ཤར་གྲོལ་འགགས་
མེད་དུ་འགྲོ་བས་འཕྲིན་ལས་ཀྱི་རྩ་བ་མཁའ་འགྲོ་ཡང་འདི་ལས་ལོགས་ན་མེད།
མཐར་ཐུག་བླ་ན་མེད་པའི་རྒྱལ་བ་སྐུ་གསུམ་ཡང་ཡིན་ཚུལ་གོང་ལྟར་ཤེས་ནས་
ཐག་བཅད། སེམས་བསྐྱེད་ཀྱང་། རིག་པ་དོན་དམ་བྱང་སེམས་དང་། རྩལ་
ཀུན་རྫོབ་བྱང་ཆུབ་ཀྱི་སེམས་ཡིན། རིག་པའི་ངོ་བོ། མཐོང་ཕན་ཆོད་ཀྱི་སྦྱིན་
སོགས་དཔྱད་རུ་ལམ་ཕར་ཕྱིན་མཚན་ཉིད་པ་ཡིན། རིག་པ་རང་གི་ངོ་བོར་
ཕར་ཕྱིན་རྫོགས་ཚུལ་ནི། ཚངས་པ་ཁྱད་པར་སེམས་ཀྱིས་ཞུས་པ་ལས། མི་
འཛིན་པ་སྦྱིན་པ། མི་གནས་པ་ཚུལ་ཁྲིམས། - མི་བསྲུང་བ་བཟོད་པ། མི་
བརྩོན་པ་བརྩོན་འགྲུས། མི་སེམས་པ་བསམ་གཏན། མི་དམིགས་པ་ཤེས་
རབ། ཞེས་གསུངས་པ་བཞིན་ཡིན། སྣང་སྲིད་གཞིར་བཞེངས་ཀྱི་བསྐྱེད་
རིམ་དང༌། རྩོལ་མེད་རང་བབས་ཀྱི་རྫོགས་རིམ་ཐམས་ཅད་འདི་ཡིན། ཁྱད་
པར་རང་ལམ་འདིར། རིག་པའི་ངོ་བོ་ལྟ་བ། རང་བཞིན་བསྒོམ་པ། ཐུགས་
རྗེ་སྤྱོད་པ་དབྱེར་མེད་ལྷུན་གྲུབ་འབྲས་བུའམ། དེ་ངོ་ཤེས་པ་ལྟ་བ། ངང་ལ་
གནས་པ་བསྒོམ་པ། གང་ཤར་རང་གྲོལ་སྤྱོད་པ། སྐུ་གསུམ་ལྷུན་འགྲུབ་
—
82
-



འབྲས་བུ་སྟེ་ལྟ་བསྒོམ་སྤྱོད་འབྲས་ཐམས་ཅད་རིག་པ་གཅིག་ལ་རྫོགས་ཡོད་དོ།
ཐུགས་ཀྱི་མེ་ལོང་ལས། ལྟ་བ་མ་བཅོས་ཡེ་ཤེས་ཟངས་ཐལ་དང་། བསྒོམ་པ་
མ་བཅོས་གསལ་ལ་འཛིན་པ་མེད། སྤྱོད་པ་མ་བཅོས་རང་བྱུང་ལྷུག་པ་ཉིད།
འབྲས་བུ་མ་བཅོས་རང་རིག་ཡེ་ཤེས་ངང་། ཞེས་གསུངས་པ་ལྟར། ཚེ་གཅིག་
སངས་རྒྱས་འགྲུབ་པའི་ལམ་སྣ་ཟིན་དུས། གདམས་ངག་གཞན་ལ་འགྲམ་ཆུ་
མི་ལྡང་བར་མྱུར་ལམ་ཟབ་མོ་འདི་ལ་བརྩོན་པར་བྱ་དགོས་སོ། གསུམ་པ་
གདེང་གྲོལ་ཐོག་ཏུ་བཅའ་བ་ནི། འདི་རྫོགས་ཆེན་ཐུན་མིན་གྱི་སྤྱོད་པ་ཡིན་ལ།
དེ་ཡང་གདེང་ཞེས་པ་རིག་པ་བརྟན་ཆ་ཐོབ་སྟེ་རྣམ་རྟོག་གིས་གཡོ་མི་ནུས་པ་དེ་
ལ་ཟེར། རིག་པའི་ངོ་བོ་དྲི་མ་གཤིས་ལ་མ་ཞུགས་པས་བཅིངས་གྲོལ་ལས་
འདས་པས་ན་རང་ངོས་ནས་གྲོལ་རྒྱུ་དང་འཁྲུལ་རྒྱུ་མེད། གྲོལ་འཁྲུལ་ནི་རྩལ་
རྣམ་པར་རྟོག་པའི་ཐོག་ནས་འཇོག་དགོས། རྣམ་རྟོག་གཅིག་རྗེས་གཉིས་
མཐུད་དུ་སོང་ན་འཁྲུལ་བ་ཡིན་ལ། རིག་ངོ་ལ་གཞི་ཐིམ་དུ་སོང་ན་གྲོལ་བ་
ཡིན་ལ། འདི་ལ་གྲོལ་ས་ངོས་ཟིན་དགོས་ཏེ། གནས་ལུགས་ཡེ་ཤེས་ཆེན་པོ་
ནི་གྲོལ་ས་ཡིན། གྲོལ་ཚུལ་ནི་རྣལ་འབྱོར་བ་ཆགས་ལམ་གྱིས་འགྲོ་བ་དང་།
ཁྲོ་ལམ་གྱིས་འགྲོ་བ་ཙམ་ཡོད་ཀྱང་དེ་ཕན་འཕྲོ་མཐུད་མེད་པར་རིག་པའི་ཀློང་
དུ་སྤྲིན་ནམ་མཁའ་ལ་དེངས་བ་ལྟར། གཞི་རྩལ་གཞི་སྣང་དུ་དག་སོང་བ་ལ་
གྲོལ་བ་ཞེས་བྱ་བའོ། དེ་ལ་གྲོལ་ཚུལ་དྲུག་གསུངས་པ་ནི། ཡེ་གྲོལ། རང་
གྲོལ། ཤར་གྲོལ། ཅེར་གྲོལ། མཐར་གྲོལ། གཅིག་གྲོལ་དང་དྲུག་ལས།
- 83 -



འོག་མ་གཉིས་གོང་མར་བསྡུས་ནས་ གྲོལ་ལུགས་བཞིར་འཆད་པའི་དང་པོ།
ཡེ་གྲོལ་ཞེས་པ་རིག་པ་ཡེ་ནས་འཁྲུལ་བས་གཤིས་ལ་བསླད་མ་མྱོང་བ་དངུལ་
ཆུའི་རྡུལ་དང་མ་འདྲེས་པ་བཞིན། གདོད་ནས་རྣམ་པར་དག་པ་ལས་སླར་
བསྐྱར་ནས་གྲོལ་བ་མེད་པའི་གནད་ཀྱིས། ལམ་པའི་གང་ཟག་གིས་རིག་པ་
མངོན་དུ་གྱུར་ཡོད་དུས་རྣམ་རྟོག་གིས་ཕན་གནོད་མེད་པ་རྒན་པོའི་མདུན་དུ་
བྱིས་པའི་རྩེད་མོ་མཐོང་བ་བཞིན། དགག་བསྒྲུབ་སྤང་བླང་། བྱ་རྩོལ་ལས་
འདས་པར་སྐྱོང་བ་ཡིན། འདི་ལ་འོག་མ་ གཉིས་འདུ་ཚུལ་ མཐའ་བཞིའི་
འཛིན་སྟངས་དབྱིངས་སུ་ནུབ་པས་མཐའ་གྲོལ་དང་། ཡེ་ཤེས་ལྔའམ་ཉེར་
ལྔའི་བདག་ཉིད་ཡིན་པས་གཅིག་པའི་མཐའ་ལས་གྲོལ་ལ། སྲིད་ཞི་ཀུན་ཁྱབ་
ཆོས་སྐུ་ཐིག་ལེ་ཉག་གཅིག་གི་རང་བཞིན་ཡིན་པས་དུ་མའི་མཐའ་ལས་གྲོལ་
བའོ། གཉིས་པ་རང་གྲོལ་ནི། དེ་ལྟར་ལམ་དུ་ཁྱེར་བས་རྣམ་རྟོག་རང་གིས་
རང་གྲོལ་བ་སྦྲུལ་གྱི་མདུད་པ་རང་བཞིན་ལ་འགྲོ་བ་བཞིན་ཡིན། དེ་ལྟར་རང་
གིས་རང་གྲོལ་བ་མིན་པར་གཉེན་པོ་གཞན་གྱིས་བཅོས་ན་དབུ་མའི་སྐབས་ཀྱི་
སྟོང་ཉིད་དངོས་པོའི་འཇིག་རྒྱུར་ཐལ་བ་འདི་ལའང་མཚུངས་པར་ཡོད་པ་
བཞིན་ཤེས་དགོས། གསུམ་པ་ཤར་གྲོལ་ནི། རྣམ་རྟོག་ཤར་བ་དང་གྲོལ་བ་
དུས་མཉམ་པ་དཔེར་ན་ཆུ་ལ་རི་མོ་བྲིས་པ་བྲི་འཇིག་དུས་མཉམ་པ་བཞིན་གྲོལ་
བ་ཡིན། སྤྱིར་སེམས་ཅན་ཐམས་ཅད་ཀྱི་རྣམ་རྟོག་སྐད་ཅིག་གཉིས་པ་ན་མི་
སྡོད་པ་ཆོས་ཉིད་ཡིན་པས་སྐྱེ་འགགས་ངོས་ཟིན་པས་གྲོལ་གོ་མི་ཆོད། གྲོལ་
84
-



སའི་རིག་པ་ངོས་ཟིན་ནས་དེའི་ངང་དེར་ལན་ཚྭ་ཆུ་ལ་ཐིམ་པ་ལྟར་རང་ཡལ་ལ་
སོང་བས་གྲོལ་གོ་ཆོད་པ་ཡིན། བཞི་བ་ཅེར་གྲོལ་ནི། རྣམ་རྟོག་ལ་དབྱིབས་
ཁ་དོག་མཚན་མ་ངོས་བཟུང་། ཡོད་མེད་བརྟགས་པས་མེད་པར་ངེས་ཚེ།
དཔྱད་སྟོང་ཙམ་ལ་བློ་མི་འཇོག་པར་གྲོལ་ས་ངོས་བཟུང་ནས་སྔར་འདྲིས་ཀྱི་མི་
དང་འཕྲད་པ་ལྟར་རང་ངོར་ཅེར་གྱིས་བཞག་ནས་མིག་གི་ལྟ་སྟངས་རྟེན་མེད་
ཀྱི་ནམ་མཁའ་ལ་ཅེར་གྱིས་བལྟས་པས། དགེ་སྡིག་རྣམ་རྟོག་ཆུ་ལ་ཆུ་བུར་ཐིམ་
པ་ལྟར་གྲོལ་བ་ཡིན། ད་ནི་ཉམས་སུ་བླང་བའི་གནད་ནི། ལས་དང་པོ་པས།
རྣམ་རྟོག་ཅི་སྐྱེ་ལ་ངོ་ཤེས་དགོས། ངོ་མ་ཤེས་ན་འོག་འགྱུ་ལ་འགྲོ། སྐྱེས་ཙམ་
ནས་འབུར་འཇོམས་བྱས་པས་ཕྱིས་རྐྱེན་མི་ཆགས། ཉོན་མོངས་རྩལ་རྫོགས་
བཅུག་དགོས་སོ། རྩལ་རྫོགས་ནས་ལས་བསགས་ན་སོ་སྐྱེ་ཐ་མལ་བ་དང་ཁྱད་
མེད་པས་ལས་མ་བསགས་གོང་གྲོལ་དགོས། གྲོལ་མ་ཐུབ་ན་བརྟན་པ་མ་ཐོབ་
པའི་རྟགས་ཡིན། དེའི་ཐབས་གྲོལ་སའི་རིག་པ་ངོས་བཟུང་ནས། ཡང་ན་
རིག་པའི་སྟེང་དུ་ཚུར་ཐོག་འགེལ་བྱས་ཏེ་བཞག ཡང་ན་རྟོག་པ་ཁོ་རང་གི་
སྟེང་དུ་ ཕར་བཞག་པ་ལྟར་བྱས་ པས་ གྲོལ་ བ་ནི་ ཁམས་ དང་བསྟུན་དགོས་
གསུངས། རྫོགས་ཆེན་ སྐབས་འདིར་སྤྱིར་ཉོན་མོངས་ སྤངས་དགོས་ཀྱང་།
སྤང་ཚུལ་ཉན་ཐོས་ལྟར་ཆེད་དུ་མི་སྤོང་། བྱང་སེམས་ལྟར་ཆེད་དུ་མི་བསྒྱུར་
གསང་སྔགས་ནང་ལྟར་ལམ་དུ་ཡང་བྱེད་མི་དགོས་པར་གྲོལ་སའི་རིག་པ་ཆོས་
སྐུ་ཆེན་པོ། གཅིག་པུ་བསྐྱང་སྟོབས་ཀྱིས་ཉོན་མོངས་ཐམས་ཅད་རང་སར་
- 85 --



གྲོལ་བ་འདི་སྐབས་འདི་ཡི་གནད་ཐུན་མོང་མ་ཡིན་པ་གདེང་ གྲོལ་ཐོག་ཏུ་
བཅའ་བ་ཡིན་ནོ། ད་ནི་རྩ་བའི་ས་བཅད་གསུམ་པ་རྗེས་ཉམས་ཀྱི་སྐྱོང་ཚུལ་
བསྟན་པ་ནི། དེ་ལྟར་ལྟ་བསྒོམ་སྤྱོད་གསུམ་དྲིལ་ནས་ལམ་དུ་འཁྱེར་བའི་
གནས་སྐབས་ཐམས་ཅད་ཀྱི་ཉམས་སུ་ལེན་བྱ་ཡིན། དེ་ཡང་སྔོན་གྱི་དམ་པ་
གོང་མ་དག་གིས། གོ་བ་ལྷན་པོ་འདྲ་སྟེ་གོག་ནས་འགྲོ། ཉམས་ན་བུན་འདྲ་
སྟེ་ཡལ་ནས་འགྲོ། རྟོགས་པ་ནམ་མཁའ་འདྲ་སྟེ་འཕོ་འགྱུར་མེད། ཅེས་
གསུངས་པ་བཞིན་ཉམས་ཞེན་གྱིས་རྟོགས་པ་སྒྲིབ་འགྲོ་བས་སྐྱོང་ཚུལ་འདི་
དགོས་སོ། དེ་ལ་དབྱེ་ན་ཉམས་རྟོགས་ཤན་འབྱེད་པ། ལ་བཟླ་བ། རང་
གྲོལ་ལམ་དུ་ཁྱེར་བ་གསུམ་ལས། དང་པོ་ཉམས་རྟོགས་ ཤན་འབྱེད་པ་ནི།
རིག་འཛིན་གོང་མས། ཉམས་དང་རྟོགས་པའི་ལ་ཤན་མ་བྱེད་པར། གོམས་
པའི་ཉམས་ལ་རྟོགས་པར་འཛིན་པར་འཁྲུལ། རྟོགས་ན་དུས་ཀུན་ནམ་ཡང་
འཕོ་འགྱུར་མེད། དེ་ཉིད་གོམས་པས་ཡོན་ཏན་ཉམས་རྣམས་འབྱུང་། ཞེས་
གསུངས་པ་ལྟར། རྟོགས་པ་ནི། རིག་པའི་ཡེ་ཤེས་མངོན་སུམ་མཐོང་བ་དེ་
ཡིན་ལ། དེ་ལས་གཞན་དུ་གྱུར་བ་ཐམས་ཅད་ཉམས་ཡིན་ཏེ། སེམས་ཅན་གྱི་
འཁྲུལ་སྣང་ནས། ས་ལམ་གནས་སྐབས་ཀྱི་འབྲས་བུ་དང་བཅས་པ་ཐམས་
ཅད་ནི་ཉམས་ཡིན། སངས་རྒྱས་ཀྱི་ས་ནི་རྟོགས་པ་ཀློང་དུ་གྱུར་བའི་གནས་
སྐབས་ཡིན། ཉམས་དེ་དག་བཤིག་དགོས་ཏེ། མ་བཤིག་ན། ཕྱི་གཟུང་བའི་
ཡུལ་སྣང་མི་དག ནང་འཛིན་པའི་སེམས་མི་གྲོལ། བར་དུ་འོད་གསལ་ངོ་མི་
- 86 -



ཤེས་པས་ཉམས་ཀྱིས་སྦྲེལ་འདུག་པས་བཤིག་དགོས། བཤིག་ན་གུ་རུ་རིན་པོ་
ཆེས། ཕྱི་ ལྟར་ བཟུང་ བའི་ སོགས། ལྟར་ ཡིན། ཉམས་ དེ་ གང་ ཞེ་ ན།
སེམས་ཀྱི་གཟུང་འཛིན་བདེན་ཞེན་དང༌། ཐེག་པ་འོག་མ་རྣམས་ཀྱིས་བློས་
བྱས་ཀྱི་ལྟ་བསྒོམ་སོགས་ལ་ཞེན་པའི་ཆ་དེ་ཡང་ཉམས་ཡིན་ལ། འདིར་ལམ་
པའི་ཉམས་ལེན་གྱི་གནད་བསྡུས་ན། ལུས་ངག་ཡིད་གསུམ་ལ་སྔོན་གྱི་དགེ་
བའི་བག་ཆགས་དང་། ད་ལྟའི་རླུང་སེམས་བཟང་པོ་རེ་འདུ་ཚུལ་གྱིས་ཉམས་
བཟང་པོ་རེ་དང་། སྔོན་གྱི་མི་དགེ་པ་དང་། རླུང་སེམས་ངན་པ་རེ་འདུ་ཚུལ་
གྱིས་ཉམས་ངན་པ་རེ་འབྱུང་ལ། དེ་ཡང་དང་པོ་ལུས་ཉམས་བཟང་པོ་ཤན་
སྦྱངས་ཀྱི་བདེ་བ་དང་། ལུས་ཤིང་བལ་ལྟར་ཡང་པ་རྫུ་འཕྲུལ་སྣ་ཚོགས་སྟོན་པ།
སོགས་དང་། ངན་པ་ན་ཚ། ཞ་རེངས། འཁུམ་པ་སོགས་དང་། ངག་གི་
ཉམས་བཟང་པོ། ངག་དག་གསལ་སྙན་པ། ཆོས་ཚིག་མང་པོ་རང་རྡོལ་བྱུང་
བ། ནུས་པ་ཆེ་བ་སོགས་དང་། ངན་པ། དིག་ལྷུག ས། སྨྲ་མི་ཤེས་པ་
སོགས་དང་། སེམས་ཀྱི་ཉམས་ ལ། སྣང་ ཉམས་ཤེས་ ཉམས་ གཉིས་ ལས།
སྣང་ཉམས་བཟང་པོ། ལྷ་དང་བླ་མ་མཁའ་འགྲོའི་ཞལ་མཇལ་བ། བརྡ་ཡིག་
སོགས་མཐོང་བ་དང་། ངན་པ་འདྲེ། རྒྱལ་འགོང་མ་རུང་བ་སོགས་སྣང་བ་
དང་། ཤེས་ཉམས་བཟང་པོ། ལུས་སེམས་ལ་བདེ་ཉམས་ཁྱད་པར་ཅན་ནས།
ཏིང་ངེ་འཛིན་ལས་ལྡང་མི་བྲ་བ་ལྟ་བུ། གསལ་ཉམས་ཁང་ཁྱིམ་སོགས་ཀྱིས་མི་
བསྒྲིབ་པར་མཐོང་བ། གཞན་སེམས་ཤེས་པ། གསལ་ཆ་སྔར་མེད་པ་འབྱུང་
- 87 -



བ་སོགས་དང་། མི་རྟོག་པའི་ཉམས་རྣམ་རྟོག་སྐྱེ་མི་ཤེས་པ་ལྟར་བུ་འབྱུང་བ་
རྣམས་ནི་ཉམས་བཟང་པོ་ཡིན་ལ། དེ་ལྟ་བུའི་བདེ་གསལ་མི་རྟོག་གསུམ་ལ་
ཞེན་ན་ཁམས་གསུམ་དུ་གོལ་བ་ཡིན། ཤེས་ཉམས་ངན་པ་ནི། ཆགས་སྡང་
སོགས་ཉོན་མོངས་དྲག་པོ་གཉེན་པོས་མི་ནོན་པ་ལྟ་བུ་དང༌། ཤེས་པ་ཁོ་རང་
གི་གཤིས་སྡུག་བསྔལ་དུ་གྱུར་ནས་བཟོད་ཐབས་མེད་པ་སོགས་འབྱུང་བ་ངན་པ་
ཡིན། འདི་ལམ་དུ་ཁྱེར་ནས་གྲོལ་ནུས་ན་ཆོད་ཆེ་བ་ཡིན། གཉིས་པ་ཉམས་
རྟོགས་ལ་བཟླ་བ་ནི། ཉམས་བཟང་པོ་ལ་ཞེན་ནས་དགའ་རྒྱུ་དང་། ངན་པ་
ལ་སྡུག་ནས་སྡང་རྒྱུ་མེད། དཔེར་ན་རྒྱ་མཚོ་གཅིག་གི་ཤར་ནུབ་ཀྱི་རླབས་
ཐམས་ཅད་རྒྱ་མཚོའི་ཆུ་ལས་མི་འདའ་བ་བཞིན། ཉམས་བཟང་ངན་ཐམས་
ཅད་རིག་པའི་ཡེ་ཤེས་ཀྱི་རྩལ་རོལ་བ་འཆར་ཚུལ་ཆེ་བའི་རྒྱན་ཡིན། རིག་པའི་
ཀློང་ལས་ནམ་ཡང་འདའ་བ་མེད་པས་རེ་དོགས་བླང་དོར་ལ་མི་ཞེན་པར་
གནས་ལུགས་རང་ས་ཟིན་པའི་ཐོག་ཏུ་རོ་སྙོམས་དུ་ཐག་ཆོད་དགོས་པ་ཡིན།
གསུམ་པ་ཉམས་རྟོགས་རང་གྲོལ་དུ་ལམ་དུ་ཁྱེར་བ་ནི། གུ་རུ་རིན་པོ་ཆེ་ནས།
བསྒོམ་དུ་མེད་དེ་རྩལ་སྦྱང་བསྒྲུབ་ཏུ་ཡོད། གསུངས་པ་ལྟར། ཉམས་གང་
ཤར་ལ་མི་ཞེན་པར་རང་སར་བཤིག་ནས་ཉམས་ཞེན་གྱི་སྦུབས་སུ་ཤུན་པའི་མ་
གོས་པ་དང་བྲལ་ནས་རྟོགས་པ་རྗེན་ལ་བུད་དགོས། བཤིག་ཚུལ་དངོས་ནི།
ལུས་ཀྱི་བཅའ་བཤིག མིག་གི་ལྟ་སྟངས། ངག་གིས་ཕཊ་སྒྲ་བརྗོད་པ། ཡིད་
ཀྱིས་བསྒོམ་བློ་བོར་བ་རྣམས་དབེན་པར་ཉམས་སུ་ལེན་ཚེ་དུས་མཉམ་དུ་འོང་
—
88
ཡ



བར་བྱས་ནས། རིག་པའི་དྭངས་ཆ་ལྷོད་ལ་ཕུད་ནས་ཞེན་མེད་ཀྱི་རང་ངོ་
སྐྱོངས་དགོས་པ་ཡིན་ཏེ། མཉམ་མེད་ཇོ་བོས། ཀ་ར་ཡུལ་ལ་བཅིང་བ་ཡིས།
རྟོགས་པའི་འགྱུ་བ་གཅོད་པར་བྱེད། ལྟ་སྟངས་སྔ་ཕྱི་བརྗེ་བ་ཡིས། བྱིང་རྒོད་
ཐུན་སྐྱོན་སེལ་བར་བྱེད། གཉེན་པོའི་རྩོལ་བ་བཤིག་པ་ཡིས། གཉུག་མ་རང་
ལ་འཁོར་བར་བྱེད། ཞེས་གསུངས་པ་བྱིང་རྒོད་སེལ་ཚུལ་དང༌། རྗེས་ཤེས་
དང༌། རྗེས་ཐོབ་ཀྱི་ཁྱད་པར་རྒྱ་ཡན་པ་རྩལ་སྦྱང་གིས་ལམ་དུ་ཁྱེར་ཚུལ་སོགས་
ཞལ་ཁྲིད་ལྟར་བྱའོ། དེ་ཡན་གྱིས་དབང་རབ་ཚེ་འདིར་གྲོལ་བའི་གདམས་པ་
ཚང་བ་ཡིན། ད་ནི་གཉིས་པ་འབྲིང་བར་དོར་གྲོལ་བའི་གདམས་པ། ཤེས་བྱ་
སྦུབས་འཇུག་གི་མན་ངག་འཁྲུལ་བ་འོད་གསལ་དུ་སྦ་ཚུལ་ནི། དབང་རབ་
ལམ་བསྒོམ་སྟོབས་ཀྱིས་འོད་གསལ་འཁོར་ཡུག་ཏུ་སོང་ཚར་བ་ལ་འདི་ལྷག་ཏུ་
མི་དགོས་མཚན་སྣང་མི་ཆོད་པས་འདི་སྦྱང་དགོས། དེ་ཡང་ཉལ་དུས་ལུས་
གནད་ མགོ་ ཤར། ཁ་ བྱང་། རྒྱབ་ ལྷོ། རྐང་ པ་ ནུབ་ ཏུ་ བསྟན་ དགོས།
མདོར་ན་གཞོགས་གཡས་སར་ཕབ་ནས་ཉལ་དགོས། སེམས་གནད་ལྟེ་བ་ནས་
ཡར་ལུས་ནང་ སྟོང་པའི་དཀྱིལ་ན་རྩ་ ཀ་ཏི་ཤེལ་གྱི་སྦུ་གུ་ཅན་ཤེལ་གྱི་ཀ་ བ་
བཙུགས་པ་ལྟ་བུའི་དཀྱིལ་ན། ཡེ་ཤེས་ཀྱི་རྟེན་དྭངས་མ་མི་ཤིག་པའི་ཐིག་ལེ་
གཞིའི་ཨ་ཡིག་དཀར་པོ་བཅོ་ལྔའི་ཟླ་བ་ལྟ་བུར་བསྒོམ། དེ་ལ་སེམས་ཅུང་ཟིན་
པ་ན་གཞིའི་ཨ་དེ་ལས་ཆུ་ལས་ཆུ་བུར་རྡོལ་བ་བཞིན་དུ་ཨ་ཡིག་ཉེར་གཅིག་རིམ་
པར་ཆད་དེ་སྤྱི་བོའི་བར་ཁྲིགས་གིས་གང་བར་བསྒོམ། ཨ་ཡིག་དེ་རྣམས་ལས་
– 89 =



འོད་ཟེར་དཔག་ཏུ་མེད་པ་འཕྲོས། དབུ་མ་ལས་ཐལ་ཏེ་ལུས་ཀྱི་ནང་ཐམས་
ཅད་འོད་དཀར་པོས་གསལ་ལམ་མེར་གང་བར་བསྒོམ། མཐར་དེ་ལས་ཀྱང་
ཐལ་ཏེ་ཕྱི་ནང་སྣོད་བཅུད་ཐམས་ཅད་ད་ལྟའི་ཉིན་མོའི་སྣང་བ་བཞིན་ཁྲ་ལམ་
མེར་སོང་བར་བསྒོམ། དེ་ནས་ཅུང་གཉིད་དུ་ཡུར་བའི་འགོ་རྩོམ་པ་ནས་འོད་
རྣམས་ཨ་ཡིག་བསྡུ། ཨ་ཡིག་རྣམས་ཡས་ནས་མར་གཅིག་ལ་གཅིག་ཐིམ་སྟེ་
གཞིའི་ཨ་ལ་ཐིམ། དེ་ཡང་སེམས་ཡུལ་ལ་ཆེད་དུ་འཛིན་པ་ཡང་མེད་པ་ཕྱོགས་
ཙམ་བློའི་ཡུལ་ན་ཡོད་པ་ཞིག་བྱས། གྲིམ་ལྷོད་ཚོད་ཟིན་པར་བྱ། དེ་ལྟར་
བྱས་པས། རབ་ལ་འཆར་དང་འབྲིང་ལ་ཚད། ཐ་མའང་རྨི་ལམ་དགེ་བར་
འགྱུར། ཞེས་གསུངས་པ་བཞིན། འོད་གསལ་འཆར་བ་ལ་དང་པོ། སྣང་
མཆེད་ཐོབ་གསུམ་ངོས་ཟིན་དགོས། དེ་ནས་སྔར་ལྟར་ནག་འཐུམ་མེ་འགྲོ་བ་
མེད་པར་འོད་གསལ་འཆར་དགོས། འོད་གསལ་ཇི་ལྟར་ཟིན་ན། ཤེས་པའི་
ཕྱི་རོལ་དུ་གཡེང་བ་གཉིད་ཀྱིས་ནང་དུ་བསྡུས་ནས། གཏི་མུག་རང་ཁམས་
སངས། འོད་གསལ་ཤར་ཡོད་དུས། མཐོང་སྣང་རྒྱ་ཆུང་ཞིང་མཐོང་ཡུལ་ལ་
དཔྱད་ར་ཡང་འཇུག་པའི་སྐབས་གཉིད་བསྲབ་མོའི་འོད་གསལ་ཡིན། ཅི་ཞིག་
ན་གོམས་སྟབས་ཀྱིས། མཐོང་སྣང་ཤིན་ཏུ་རྒྱ་ཆེ་ཞིང་མཐོང་ཡུལ་ལ་དཔྱད་ར་
མེད་སྐབས་གཉིད་འཐུག་གི་འོད་གསལ་ལམ་དོན་གྱི་འོད་གསལ་ཡིན། འདི་
གཉིས་འཆི་སྲིད་དང་པོ་ཆོས་སྐུའི་འོད་གསལ་ལ་གྲོལ་ནུས་པའི་གྲོལ་ཚད་ཡིན།
འབྲིང་རྨི་ལམ་རྒྱུན་ཆད། ཐ་མ་རྨི་ལམ་དགེ་བའི་ལྟས་ཁོ་ན་འོང་བ་འདི་ཚད་
- 90
-



རྨི་ལམ་གྱིས་བཟུང་བ་དང་དོན་གཅིག། གཉིད་དང་འཆི་བ་གཉིས་ཕྲ་རགས་
ཙམ་ལས་ཁྱད་མེད་པས། འཆི་བའི་ཚེ་བར་དོ་དང་པོར་མ་པང་བུ་འཇུག་ཏུ་
གྲོལ་ནུས་པའི་གནད་ད་ལྟ་འོད་གསལ་སྦྱངས་ནས་ཟིན་པའི་སྟོབས་ཀྱིས་ཡོང་
དགོས་པས། དེ་ཡན་དབང་ འབྲིང་ བར་ དོར་ གྲོལ་ བའི་ གདམས་ པ་ ཡིན།
ཐོད་རྒལ་གྱི་ཆོས་ཉིད་བར་དོའི་གྲོལ་ས་རྣམས་སྐབས་ཐ་དད་པས་འདིར་མི་
སྤྲོའོ། ད་ནི་ཐ་མ་རྣམ་སྨིན་སྲིད་པ་བར་དོར་དབུགས་དབྱུང་བའི་གདམས་པ་
འཕོ་བ་བཤད་དེ། འདིར་ཁྲེགས་ཆོད་རང་ལམ་གྱི་གྲོང་འཕོ་གྲོང་འཇུག་གི་ .
འཕོ་བ་ནི། དང་པོ་སྦྱང་བའི་གནས་སྐབས་ན། ཐུན་མཚམས་ཀྱི་ཚེ་དབུ་མ་
ཤེལ་སྦུབས་ལྟ་བུའི་དབུས་སུ། རིག་པའི་ངོ་བོ་ཨ་ཡིག་དཀར་པོ་ཞིག་ཏུ་བསྒོམ་
ནས་ཨ་ཉེར་གཅིག་བརྗོད་པ་དང་མཉམ་དུ་ཨ་དེ་ཇེ་མཐོར་སོང་ནས། དབུ་མ་
ནས་རྒྱངས་ཀྱིས་བུད་ནས། ཕྱི་རོལ་དཔེ་ཡི་ནམ་མཁའ་དང་། ནང་རིག་པ་
དོན་གྱི་ནམ་མཁའ་གཉིས་ཕྲུག་གིས་འདྲེས་ནས། རིག་པ་སྤྲོ་བསྡུ་དང་བྲལ་
བར་མཉམ་པར་བཞག། དེ་ལྟར་ཡང་ཡང་བསྐྱར་འཆི་བའི་ཚེ་དེ་ལྟར་འཕོ་
སྙམ་པའི་འདུ་ཤེས་བཞག འདི་ལ་རྩལ་འབྱོངས་བས་རབ་ཆོས་སྐུ་ལྟ་བ་རྒྱས་
འདེབས་ཀྱི་འཕོ་བ་དང་དོན་གཅིག་ཏུ་འགྱུར། རྩལ་འབྱོངས་མ་ནུས་ན་རྣམ་
སྨིན་སྲིད་པ་བར་དོར་འཁྱམས་པས་རྣམ་ཤེས་རླུང་ཞོན་གྱི་གདམས་པ་འདི་
དགོས། སྐབས་འདིའི་འཕོ་བ་ནི། གནས་པའི་རང་བཞིན་སྤྲུལ་བ་སྟེ། སྙིང་
གའི་དབུས་ན་རིག་པ་ཡེ་ཤེས་ལྔ་ལྡན་གྱི་གདེངས་ཕྱོགས་བཞི་དབུས་དང་ལྔར་
- 91
-



རྣམ་གྲོལ་དབུགས་ཆེན་འབྱིན་པའི་ཞིང་ལྔ་ཡོད་པ་དེ་ཡིན། རང་སྣང་སྤྲུལ་
པའི་ཞིང་ཁམས་ལྔ་གསལ་གདབ་ལ་འཕོ་ཚུལ། བར་དོར། རླུང་རིག་སེམས་
གསུམ་ཧཱུྃ་ཞེས་བརྗོད་པ་ཙམ་གྱིས་ཧཱུྃ་ཡིག་མཐིང་ནག་མཐོ་གང་བ་ཞིག་སྐར་
མདའ་འཆད་པ་བཞིན་རྣམ་གྲོལ་དབུགས་ཆེན་འབྱིན་པའི་ཞིང་ཁམས་རིགས་
ལྔ་གང་རུང་དུ་འཕོ་བར་འདུན་པ་བྱས་ལ་ཧཱུྃ་ཞེས་བརྗོད། དེའི་འཕོ་ནུས་པའི་
རྒྱུ་མཚན་རང་གི་སེམས་ཉིད་ཀྱི་གདངས་ཙམ་ཡིན་པས་དེ་ལས་དེ་བྱུང་འབྲེལ་
དུ་གྲུབ་པས་ན་དེར་འཕོ་ནུས་པ་ཡིན། དེའི་དབང་ཐ་རང་བཞིན་སྤྲུལ་པའི་
ཞིང་དུ་དབུགས་འབྱིན་པའི་གདམས་པ་སྟེ། དངོས་གཞིའི་རྩ་བའི་ཁྲིད་ཡོངས་
སུ་རྫོགས། ད་ནི་ རྗེས་བོགས་འདོན་ནམ་མཁའ་སུམ་ཕྲུགས་སུ་འཆད་དེ།
འདི་ནི་བལ་པོ་ཀ་མ་ལ་ཤཱི་ལས། ཀུན་མཁྱེན་ཆེན་པོ་ལ་དངོས་སུ་སྙན་བརྒྱུད་
དུ་གནང་བའི་གདམས་པ་སྟེ། དེ་ཡང་ཁྲེགས་ཆོད་རང་སྐབས་ཀྱི་ནམ་མཁའ་
གསུམ་ནི། ཕྱི་དཔེ་ཡི་ནམ་མཁའ། རྡུལ་དང་སྤྲིན་དང་ན་བུན་སོགས་སློང་
བྱེད་ཀྱི་རྐྱེན་དང་བྲལ་བ་འདིས་ནང་ཀ་དག་གི་རིག་པ་མཚོན་པར་བྱེད་པས་ན་
མཚོན་བྱེད་དཔེའི་ནམ་མཁའ་ཡིན། ནང་སེམས་ཉིད་སྟོང་པའི་ནམ་མཁའ་ནི་
དབྱིངས་རིག་འདྲེས་པའི་སྐབས་སེམས་དང་སེམས་བྱུང་ཐམས་ཅད་འགགས་
སོང་བའི་ སྟོང་ཆ་དེ་ཡིན། གསང་བ་འོད་གསལ་སྙིང་པོའི་ནམ་མཁའ་ནི།
དབྱིངས་རིག་བསྲེ་བའི་སྐབས་སུ་རིག་སྟོང་བརྗོད་བྲལ་གྱི་ཡེ་ཤེས་མངོན་དུ་གྱུར་
བའི་ཡུལ་མེད་ཟངས་ཐལ་གྱི་ཤེས་པ་རྗེན་པ་ལྷང་ལ་བུད་པ་དེ་ཡིན། དུས་
- 92 -



གནད་ཆེ་བ་ཟླ་བ་དྲུག་པ་ནས་བཅུ་པའི་མཇུག་ཚུན་ཆད་ཕྱི་ནང་གིའབྱུང་བ་
བཅུད་དུ་སྨིན་པའི་སྐབས་དང་གཞན་མ་ངེས་པར་ཉིན་མཚན་གང་ཡིན་ལ་ཉི་
མ་ལ་རྒྱབ་ཕྱོགས་པས་མིག་ལ་མི་གནོད། གནས་ནམ་མཁའ་ཁ་ཞབས་སུ་ཚུད་
པ་ལྟ་བུའི་མཐོང་སྣང་རྒྱ་ཆེ་ཞིང་མདུན་ན་ཚོད་མེད་པས། ལུས་ལ་གནོད་རྐྱེན་
མེད་པར་ཁོད་ཡངས་པར་ལག་ལེན་ལ་འདེབས་དགོས། སྦྱངས་པ་དངོས་ནི།
ལུས་སྐྱིལ་ཀྲུང་དྲང་པོར་ཟུག་རྔུ་མེད་པའམ། ངལ་གསོའི་འདུག་སྟངས་བྱ།
རྒྱས་པར་སྔོན་འགྲོ་བླ་རྣལ་དབང་བླང་ཐུགས་ཡིད་བསྲེ་བའི་བར། བསྡུ་ན་བླ་
མ་ལ་གསོལ་བ་དུང་དུང་བ་ལན་གསུམ་བཏབ། དབང་བཞི་བླང་ནས་ཐུགས་
ཡིད་བསྲེ་སྟེ། རིག་པ་སྤྲོ་བསྡུ་དང་བྲལ་བར་མཉམ་པར་བཞག དེའི་རྗེས་སུ་
རིག་པ་མིག་ལ་གཏོད། མིག་ཚམ་ཚུམ་དང་། ཤེད་ཕྱང་སྟེ་ཅེར་རེ་བ་མིན་
པར་ནམ་མཁའ་ལ་ལྷོད་དེ་བལྟ། ལུས་སྐྱེས་བུའི་བརྒྱང་སྟབས་སུ་འཕང་ནས་
ཁ་ནས་ཧ་སྒྲ་དྲག་ཏུ་བཏོན་ལ་དབྱིངས་རིག་བསྲེ་ལ་མ་བཅོས་པར་མཉམ་པར་
བཞག ལས་དང་པོ་བས་ཐུན་གྱི་བཞི་ཆ་གསུམ་ཆ་ཙམ་དང་གོམས་པས་ཐུན་
ཚང་མའམ་ཅི་ལྕོགས་སུ་སྦྱང་བར་བྱ། འདིའི་དགོས་པ་ནི། ངོ་མ་འཕྲོད་པར་
འཕྲོད་པར་བྱེད་པའི་ངོ་སྤྲོད་ཀྱི་གནད་ཀྱང་ཡིན། ངོ་ཤེས་པས་ཁྲེགས་ཆོད་ལྟ་
བསྒོམ་གྱི་བོགས་འདོན་སྤྱོད་པའི་གནད་ཀྱང་ཚང་། མཚན་ སྟོད་ལ་ འདི་
བཞིན་ཉམས་སུ་བླང་བས། མཚན་སྨད་ཉལ་བའི་ཚེ་ན་འོད་གསལ་ཟིན་སླ་
བས་འཁྲུལ་བ་འོད་གསལ་དུ་སྦ་བའི་ཐབས་སུ་ཡང་འགྱུར། ད་ལྟ་གྲོང་འཔོའི་
- 93 -
，



སྦྱངས་བ་དང་དོན་གཅིག་པས་ནམ་ཞིག་རབ་ཆོས་སྐུ་ལྟ་བ་རྒྱས་འདེབས་ཀྱི་
འཕོ་བ་ཡང་དབྱིངས་རིག་བསྲེ་བའི་གནད་འདི་ཁོ་ན་ལ་ཐུག་པས་གདམས་ངག་
ཐམས་ཅད་ཀྱི་གནད་འདུས་ པ་ ཡིན་ པས་ ཉམས་སུ་བླང་བར་བྱ་དགོས་སོ།
འདི་ཡན་གྱིས་ཁྲེགས་ཆོད་ཀྱི་ཁྲིད་རྣམས་ལེགས་པར་ཚང་བ་ཡིན་ནོ། །
བཀའ་དྲིན་གསུམ་ལྡན་དཔལ་ལྡན་བླ་མ་ཡིས། །
སྨིན་གྲོལ་བདུད་རྩིས་ཚེ་རབས་ལེགས་བསྐྱངས་ཀྱང་། །
གདུལ་དཀའི་རང་རྒྱུད་ཅུང་ཟད་བརླན་མེད་པས། །
ཟབ་དོན་སྤེལ་བ་གད་མོའི་རྒྱུ་ལས་ཅི། །
འོན་ཀྱང་བླ་མའི་ཅི་གསུང་བཀའ་སྒྲུབ་ཀྱིས། །
ཆོས་དབྱིངས་ཀློང་མཛོད་འོད་གསལ་རྫོགས་པ་ཆེའི། །
སྙན་རྒྱུད་ཞལ་ཁྲིད་ཡི་གེའི་རིས་སྤེལ་བར། །
ཉེས་འགལ་གང་མཆིས་རྩ་གསུམ་ལྷ་ལ་བཤགས། །
འདིར་འབད་དགེ་བས་མཁའ་ཁྱབ་ཡིད་ཅན་འགྲོ། །
རྩོལ་མེད་འཕོ་ཆེན་འོད་སྐུར་སྨིན་བྱེད་པའི། །
གདོད་ནས་རྣམ་དག་ཀུན་བཟང་ཀློང་ཡངས་སུ། །
གཞི་རིག་མངོན་གྱུར་ཚེ་འདིར་སངས་རྒྱས་ཤོག །
ཅེས་པ་འདི་ཡང་སྔ་འགྱུར་བསྟན་པའི་གསལ་བྱེད། ཆོས་དབྱིངས་
དགོངས་པའི་ཀློང་མཛོད་འཛིན་པ། རིགས་དང་དཀྱིལ་འཁོར་རྒྱ་མཚོའི་ཁྱབ་
- 94 -



བདག ལུང་ཟིན་གྱི་སྐྱེས་བུ་དམ་པ་དཔལ་ཡུལ་སངས་སྤྲུལ་རིན་པོ་ཆེ་ཨོ་རྒྱན་
ཀུན་སྐྱོང་གླིང་པའམ་གྲུབ་དབང་དཀོན་མཆོག་བསྟན་པའི་རྒྱལ་མཚན་དཔལ་
བཟང་པོའི་ཞལ་སྔ་ནས་བདག་སོགས་སྐལ་ལྡན་གྱི་མཆན་བུ་འགའ་ཞིག་ངེས་
གསང་རྫོགས་པ་ཆེན་པོའི་སྨིན་གྲོལ་གྱི་གདམས་པ་ནོས་སྐབས་གྲུབ་དབང་ཉིད་
ཀྱིས་འཁྲིད་འགྲེལ་འདི་ཉིད་ཡི་གེའི་རིས་སུ་འཁོད་པར་གྱིས་ཤིག་ཅེས་བཀའ་ཡི་
གནང་བ་སྤྱི་བོར་ཕེབས་ཚེ་གང་གི་སློབ་འབངས་ཀྱི་གྲལ་མཐའ་བ། གདོང་
དྲུག་སྙེམས་བློའམ་བསོད་ནམས་མིང་ཅན་གྱིས་ལྷ་ལྡན་གཙུག་ལག་གི་ཞོལ་དུ་
འཁྲིད་འགྲེལ་ཉིད་ཟིན་བྲིས་སུ་བགྱིད་དེ་ཡི་གེའི་ཕྱི་མོར་སྤེལ་བའི་དགེ་བས་
མཁའ་ཁྱབ་ཡིད་ཅན་ཡོད་ཅོག་འོད་གསལ་རྫོགས་པ་ཆེན་པོའི་གོ་འཕང་གི་སར་
ལྷུན་གྱིས་གྲུབ་པའི་རྒྱུར་གྱུར་ཅིག དགེའོ། སརྦ་མངྒ་ལམ། །
-- 95
-



རིག་པའི་རང་རྩལ་ལྟ་འདྲེའི་མགུར་མ་ཆོས་
དབྱིངས་ཀ་དག་གཉུག་མ་བཞུགས་སོ།
ཨ་ཨ་ཨ། ཡུལ་མ་དག་སྲིད་པའི་གྲོང་ཁྱེར་ན། གནས་དུར་ཁྲོད་ཤིན་
ཏུ་འཇིགས་པའི་ས། མི་སྣ་ཚོགས་མགོ་བརྙན་རིགས་ཀྱི་རྟགས། ཀེང་མང་པོ་
རུས་པའི་ཁྲ་ལ་ལ། ཀེང་ནག་པོ་ལྤགས་པའི་རལ་རོལ་ཁྲལ། འདྲེ་མང་པོས་
ཧ་ཧ་ཟེར་ཞིང་རྒྱུ། ལག་མཚོན་ཆའི་རིགས་དང་ཞགས་པ་ཐོགས། ཆུ་མེ་རླུང་
འབར་ཞིང་ གློག་ ཐོག་ འབེབས། གནས་དེ་རུ་ གཅན་ཟན་དཔག་ ཏུ་ མེད།
ཤིང་ཐམས་ཅད་ཚེར་མ་ཚབ་ཚུབ་འཚུབས། ང་བདག་གཟུང་འཛིན་འཁྲུལ་བ་
ཨ་འཐས་པས། ཡེ་མེད་ལ་གཟུང་འཛིན་གོལ་བའི་བདུད། ཡུལ་འདི་འདྲ་ཕྱི་
མ་མ་གཏོགས་མེད། གནས་འདི་འདྲ་འཇིག་རྟེན་གང་ན་ཡིན། ལས་རྒྱུ་
འབྲས་བསླུ་མེད་ ཡིན་ པ་ བདེན། ང་རྣལ་ འབྱོར་ མཚན་འཛིན་ ཞེན་ པས་
བཅིངས། ད་རྩ་བའི་བླ་མ་མ་གཏོགས་པའི། དུས་འདི་རུ་སྐྱབས་མཁན་སུ་
ཡང་དབེན། དབྱིངས་དག་པ་རབས་འབྱམས་ལྷུན་གྲུབ་ལ། ཡུལ་མ་དག་
སྲིད་པའི་འཕྱང་བ་གྲོལ། ང་དུ་མ་རང་གྲོལ་མགུར་ཞིག་ལེན། འདྲེ་ཁྱེད་
རྣམས་མ་ཡེངས་ང་ལ་ཉོན། གནས་ཁམས་གསུམ་འཁྲུལ་བ་སྡུག་བསྔལ་ཆེ།
སེམས་རང་ངོ་འཕྲོད་ན་ལྷ་འདྲེ་གྲོལ། གཞི་བདེ་གཤེགས་སྙིང་པོ་བཟང་ངན་
- 96 -



མེད། ཁྱོད་ལྷ་འདྲེ་མེད་ལ་སངས་རྒྱས་མེད། གཞི་ཀུན་བཟང་རིག་པའི་རྒྱལ་
པོ་ཆེ། ངའི་སྤྱི་བོར་རྩ་བའི་བླ་མ་བཞུགས། སེམས་རྩེ་གཅིག་ཡིད་ཀྱིས་གསོལ་
བ་འདེབས། ཡུལ་གཟུང་འཛིན་སྲིད་པ་རང་གྲོལ་ཤོག ཅེས་པའི་ལྷ་འདྲེའི་
མགུར་མ་འདི་ལྟར་དུ་རྣལ་འབྱོར་གྱིས་སྨྲས་སོ། །
ན་མོ་གུ་རུ་ཡེ། རྗེ་མཚུངས་མེད་བླ་མ་རིན་པོ་ཆེ། རྡོ་རྗེ་སེམས་དཔའ་
ཁྱེད་མཁྱེན་ནོ། རྒྱལ་ཀུན་ཐུགས་རྗེའི་གཏེར་ཆེན་པོ། བདག་གི་སྤྱི་བོར་བདེ་
ཆེན་བསྙེན། གསོལ་འདེབས་སྨོན་ལམ་དྲག་པོ་ཡིས། སྐྱབས་མེད་བདག་ལ་
ཐུགས་རྗེས་གཟིགས། མ་དག་སྲིད་པ་སྣང་ཞིང་གཟུང་བའི་ཡུལ། འཛིན་
པའི་དབང་གི་འདི་ལྟར་ལྷ་འདྲེས་འཚེ། འཁྲུལ་བའི་དབང་གིས་དག་པར་མི་
མཐོང་སྟེ། མི་བདེན་ལྷ་འདྲེའི་འཚེ་བ་ཞི་གྱུར་ཅིག ཉམས་ཆགས་བསྐང་
བའི་སློབ་དཔོན་མཛད་དུ་གསོལ། དེ་རིང་མི་བདེན་སྒྱུ་མའི་གྲོང་ཁྱེར་འདིར།
བུ་ངས་ ཉམས་དགའ་ཡིད་སྤྲོའི་ གླུ་ཞིག་ལེན། སྙིང་ནས་བརྩེ་ བའི་མཆེད་
གྲོགས་ལྷ་འདྲེ་རྣམས། ང་ཡི་མགུར་གླུ་འདི་ལ་རྣ་བས་ཉོན། ད་ནི་སྔོན་གྱི་
གྲོགས་པོ་ཡིན་ཚུལ་དང་། སྲིད་པ་ཡོངས་ཀྱི་འདྲེ་རྒྱུད་བདག་གིས་བཤད། ཨེ་
མ། ཡེ་གཞི་ཀ་དག་ཀློང་ན་ལྷ་འདྲེ་མེད། མ་རྟོགས་མཚན་མར་འཛིན་པའི་
ལྷ་དང་འདྲེ། ལྷ་འདྲེ་ཡོངས་ཀྱི་སྤྱི་མེས་མ་རིག་པ། ཡེ་གྲོལ་ཆོས་དབྱིངས་
བུམ་སྐུའི་གཞལ་ཡས་ན། ནམ་མཁའི་དབྱིངས་བཞིན་བདེ་ གཤེགས་ནམ་
མཁའ་ཆེ། ལྷུན་གྲུབ་ཡེ་ཤེས་རྣམ་ལྔའི་ཉི་མ་ཤར། ཐུགས་རྗེ་འགགས་མེད་
སྤྲུལ་པའི་འོད་ཟེར་འཕྲོ། རང་གདངས་མཉམ་ཉིད་ཆོས་ཉིད་གཅིག་ཉིད་འདི།
- 97 ཡ



འདི་ཀ་འཁོར་འདས་གཉིས་ཀྱི་ཕ་ཁྱིམ་ཡིན། རང་བྱུང་གཞི་ཡི་སྟོན་པ་རྡོ་རྗེ་
སེམས། རང་ཤར་རང་གྲོལ་འདུས་མ་བྱས་པའི་སྐུ། རང་སྣང་རང་རྩལ་རང་
གྲོལ་སངས་རྒྱས་བྱུང་། འདི་ཀ་རྡོ་རྗེ་སེམས་པའི་གསང་བའི་ལམ། མ་རྟོགས་
རླུངས་སེམས་ཕྲ་མོའི་ལྷ་འདྲེ་རྣམས། གཉིས་སྣང་གཟུང་འཛིན་གདོན་གྱིས་
བསླད་པའི་མོད། རང་གཟུགས་ངོམས་པ་ལོག་པར་གོལ་བའི་བདུད། འདི་
ནི་ཐོག་མ་གཞི་ཡི་འདྲེ་རྒོད་ཡིན། ང་བདག་འཛིན་རྟོག་གཟུགས་འཁྲུལ་འདྲེ་
ངན་འདིས། འགགས་མེད་རང་རྩལ་རྟོགས་པས་རེས་སུ་བཅད། ལྷུན་གྲུབ་
རང་སྣང་ཀུན་བཏགས་ལྷ་འདྲེ་རྣམས། རང་སྣང་མཚན་མར་བཟུང་བས་
འཁྲུལ་བར་འབྱམས། ཉོན་མོངས་དུག་ལྔ་གཏི་མུག་འདྲེ་རྒྱུད་དར། བདག་
འཛིན་ཨ་འཐས་ སྟོབས་ཀྱིས་ རྩལ་ཤུགས་ རྒྱས། རང༌ རྩལ་ ངོ་མ་ཤེས་ནས་
མཚན་འཛིན་འདྲེ། འཁྲུལ་འབྱམས་ སེམས་བྱུང་ལྔ་བཅུའི་འདྲེ་ཞིག་དར།
ཀུན་རྟོག་ཉིས་བརྒྱའི་ གཞན་དབང་འདྲེ་རྒོད་བྱུང༌། བརྒྱད་ཁྲི་ བཞི་ སྟོང་
ཁམས་གསུམ་ ལྷ་ འདྲེ་སྐྱེས། དེ་དོན་ལྟར་ན་རྣམ་ཤེས་ཚོགས་ བརྒྱད་བྱུང་།
ཡུལ་མེད་ཡུལ་དུ་གཟུང་བས་འགྲོ་དྲུག་གྲུབ། འཁྲུལ་འབྱམས་རིགས་དྲུག་ལྷ་
འདྲེ་དེ་ལ་བརྟེན། ངར་འཛིན་འཆིང་རྒྱ་དམ་པོས་རང་རྒྱུད་བཅིངས། ཕར་
ཕར་གོལ་ན་ཚུར་ཚུར་འཁྲུལ་བར་ཞེན། གཟུགས་ཅན་སྣང་བའི་ལྷ་འདྲེ་དེ་
འདྲ་རེད། གཟུགས་མེད་སྲིད་པའི་འདྲེ་དང་དྲི་ཟའི་རིགས། མི་མ་ཡིན་ཀུན་
སྲིད་པ་དེ་ལྟར་འཁྲུལ། བདག་རྒྱུད་མ་རིག་འཁྲུལ་བའི་ལྷ་འདྲེ་སྐྱེས། འདི་
ལྟར་སྣང་སྲིད་འདྲེ་དང་ལྷ་མིན་གྱི། སྐྱེ་བའི་རྒྱུ་མཚན་འདྲེ་རྒྱུད་འདི་ལྟར་ཡིན།
- 98 –



ད་ལྟ་ལྷ་འདྲེའི་གནས་ཚང་ང་ཡིས་བཤད། སྣང་སྲིད་ལྷ་འདྲེ་གང་ན་གནས་ཞེ་
ན། དེ་ནི་རྣལ་འབྱོར་རང་གི་སེམས་ལ་གནས། ངར་འཛིན་བདག་འཛིན་
སེམས་ཀྱི་འདྲེ་རྒོད་འདི། འདྲེ་མེད་པ་ལ་འདྲེ་རུ་སྣང་བས་གྲུབ། འདོད་
ཆགས་ཞེ་སྡང་གཏི་མུག་ང་རྒྱལ་དང༌། ཕྲག་དོག་ལ་སོགས་ཀུན་གཞིའི་ཁམས་
ལ་གབ། དུག་ལྔའི་ལྷ་འདྲེས་སེམས་ལ་གནས་ཚང་གཡར། རང་སྣང་ཚོགས་
དྲུག་ཤར་ བའི་ཡུལ་སྒོ་ནས། ཡུལ་དྲུག་རེ་དོགས་མཚན་ཞེན་ ལྷ་འདྲེ་ཞེས།
སྣང་བ་འདྲེ་རུ་ཤར་ནས་བདག་ཉིད་འཁྲུལ། སྣང་བ་འདྲེ་ཤར་ལྷ་འདྲེ་སྟོབས་
རྩལ་ཅན། ཁྱོད་ཀྱང་ཉལ་དུས་ཀུན་གཞིའི་ཁམས་ན་ཉལ། འདྲེ་རྒོད་ལངས་
དུས་ཀུན་རྟོག་གཤིས་ནས་ལངས། འདྲེ་རྒོད་རྒྱུགས་དུས་གཞན་དབང་ཡུལ་
ནས་རྒྱུགས། ངར་འཛིན་ལྷ་འདྲེ་གཞི་ཡི་རང་རྩལ་ཡིན། འདྲེ་སྣང་མེད་ན་ལྷ་
འདྲེའི་རྒྱུ་མཚན་མེད། མཚན་འཛིན་རྟོག་པས་བཟུང་བས་ཕར་ཕར་འཁྲུལ།
རང་རྒྱུད་འདྲེ་རུ་བཟུང་ བའི་སྲིད་ པའི་འདྲེ། འཛིན་ པའི་རྣམ་ རྟོག་གིས་
བཅིང་འདྲེ་འཛིན་འཁྲུལ། འདྲེ་རྒྱུད་འདྲེ་བདག་རྣམ་རྟོག་མ་ཐུལ་ན། ཕྱི་
རོལ་ལྷ་འདྲེ་བཏུལ་ནས་ཐུལ་བ་མེད། རྣམ་པར་རྟོག་པ་ལས་དང་བག་ཆགས་
ཀྱིས། སེམས་ཀྱི་འཁྲུལ་འཛིན་ལྟས་ངན་ཆོ་འཕྲུལ་ཀུན། བན་བོན་བྱད་ཟོར་
ལྷ་འདྲེའི་དཔུང་དམག་དེ། སེམས་ཀྱིས་བྱས་ཏེ་སེམས་ནི་རྩ་བྲལ་ལ། སེམས་
མ་ཤེས་ན་ལྷ་འདྲེའི་འདུ་ཚོགས་རྒྱུན། ད་ནི་ལྷ་འདྲེའི་རང་མཚང་བདག་གིས་
བཤད། ལྷ་ སྣང་འདྲེ་སྣང་གདོན་དུ་བཟུང་ནས་འཁྲུལ། སྒོམ་ཆེན་རི་ལ་
གནས་ཀྱང་འཁྲུལ་རབས་གདའ། ངན་སྔགས་ཛ་དྲག་འདྲེ་བརྟུལ་དཀའ་ལས་
- 99 —



ཆེ། རང་རྒྱུད་རྣམ་རྟོག་ཆེ་ན་འདྲེ་ཡང་རྒོད། རྣམ་རྟོག་མཚན་འཛིན་ཞེན་ན་
འདྲེ་ཡང་རྒོད། ངན་རྟོག་གཟུང་འཛིན་འཁྲུལ་ན་འདྲེ་མང་དར། གང་སྣང་
ལོག་པར་བརྟག་ན་ཐམས་ཅད་འདྲེ། རང་རྒྱུད་སེམས་ཀྱི་ལྷ་འདྲེ་འཁྲུགས་
པའི་རྐྱེན། དམ་སྲི་རྒྱལ་འགོང་ཤི་འདྲེ་མལ་ནས་ལངས། ཐོག་བཅས་མཚན་
འཛིན་ལྷ་འདྲེའི་དམག་སྣ་བསྡུ། གཟུགས་མེད་པ་ལ་གཟུགས་སྣང་ལྷ་དང་
འདྲེ། འཇིགས་ པའི་ གཟུགས་ སྟོན་ མི་ སྙན་ སྒྲ་ སྐད་ སྒྲོགས། དངོས་ཡོད་
དངོས་མེད་རྫུ་འཕྲུལ་སྣ་ཚོགས་སྟོན། དེ་ཚེ་ལྷ་འདྲེའི་མཚང་བརྟོལ་མ་ཤེས་ན།
འདྲེ་འདུལ་ བླ་ རྒན་ འདྲེ་ དབང་ ཤོར་ཉེན་ཆེ། འདྲེ་ འདུལ་ མཁན་ནི་འདྲེ་
དབང་ཕར་ཕར་གོལ། སྣང་སྲིད་རང་སེམས་ཤེས་དུས་འདྲེ་ཡང་མེད། ནང་
བཅུད་འགྲོ་དྲུག་ལས་སྣང་སེམས་ཀྱིས་བྱས། རྣམ་རྟོག་འདྲེ་རུ་བཟུང་བས་
སྡུག་བསྔལ་གྲུབ། རང་སྣང་ལས་གཞན་ལྷ་འདྲེ་གུད་ན་མེད། ལྷ་འདྲེའི་
གཟུགས་བརྙན་ འཇའ་ཚོན་འདྲ་བ་ལས། དངོས་ སུ་ མ་ གྲུབ་སྒྱུ་མའི་རང་
མཚངས་སྟོན། འདྲེ་ སྐད་ གྲགས་ སྟོང་ དངོས་ མེད་ བརྡ་སྦྱོར་འདི། རྣལ་
འབྱོར་དག་པས་ སེམས་སྣང་ཚུར་བལྟས་ན། རྣམ་རྟོག་གསོབ་ཏེ་ལྷ་འདྲེ་
ལྤགས་ཡིན་ནོ། འདྲེ་རྒོད་རྒྱུགས་འདོད་སེམས་ཀྱི་བག་ཆགས་ལ། རྨི་ལམ་
བཞིན་དུ་ཕན་གནོད་མེད་པའོ། དེ་ལྟར་ཤེས་ན་ལྷ་འདྲེའི་ཆ་རྒྱུས་ལོན། སྣང་
སེམས་འཁྲུལ་བ་དུག་སྦྲུལ་གསོབ་བཞིན་ནོ། འཁྲུལ་མཚན་ཇི་བཞིན་སྐྲག་བློ་
སྒྱུ་མར་སྦྱོངས། བདེ་ཆེན་རལ་གྲིས་རྟོག་པ་བྱུང་རྒྱལ་སྐྱོབ། ཡེ་མེད་སྒྱུ་མའི་
ལྷ་འདྲེ་དེ་ན་འཐོར། རང་རིག་གཅེར་བུར་ཆོས་སྐུའི་ཡོ་ལང་ལས། ལྷ་འདྲེའི་
- 100 -



ནུས་རྩལ་སེམས་ཀྱི་ཁང་པ་ཞིག རང་སྣང་འཁྲུལ་བ་ཡིན་པར་ངོ་ཤེས་མཛོད།
སྙིང་རྗེའི་སྟོབས་ཀྱིས་སྡུག་བསྔལ་ཞི་བ་ཡིན། ཐན་དང་ལྟས་ངན་བན་བོན་
རྒྱལ་འགོང་བསེན། མཚན་མའི་ང་རྒྱལ་དབྱིངས་སུ་ཞི་གྱུར་ན། སྣང་སྲིད་ལྷ་
འདྲེ་ཤུགས་ཀྱིས་འགྱེལ་ནས་འགྲོ། ད་ལྟ་ལྷ་འདྲེ་མ་ལུས་ཤི་ས་བཤད། འཁོར་
འདས་འུབ་ཆུབ་རྣལ་འབྱོར་སྒྱུ་མ་ལ། ལྷ་འདྲེ་སེམས་ཀྱི་ཀློང་དུ་ཤི་བ་དང་།
མ་འགགས་གསལ་སྟོང་སྣ་ཚོགས་སྤྲུལ་བའི་གཞི། སྣ་ཚོགས་རྩལ་གྱི་དྲི་མས་མ་
བསྒྲིབ་ན། བྱར་མེད་མཁའ་ལ་རྒོད་པོའི་གཤོག་དྲུག་བཞིན། ཁྱབ་བརྡལ་
རིགས་བརྒྱའི་དགོངས་གདེང་ད་ལ་ལ། སྨྲར་བསམ་བློ་འདས་བརྗོད་བྲལ་དོན་
གྱི་མཁའ། ཤར་གྲོལ་དུས་མཉམ་འཁོར་འདས་གཞི་ཀློང་གྲོལ། སྙེམས་བྱེད་
རེ་དོགས་འདྲེ་རྒོད་དེ་ན་ཤི། ཡུལ་དྲུག་འདོད་ཡོན་སྤང་བླང་རང་གྲོལ་བས།
དགའ་སྤྲོ་ཆགས་ཞེན་རྒྱལ་འགོང་དེ་ན་ཟད། ཐོག་མེད་སེམས་ཀྱི་འདྲེ་ཕོ་དེ་ན་
ཞི། གཉིས་སྣང་མཚན་མའི་བན་བོན་བསེན་མོ་ཤི། རིག་པ་རང་རྩལ་རྫོགས་
པས་འདྲེ་ཀུན་ཡལ། འདྲེ་གཟུགས་མེད་ལ་ཞི་ཁྲོའི་སྐུ་བརྙན་དང་། འདྲེ་སྐད་
མེད་ལ་ཞི་ཁྲོའི་གསུང་གི་གདངས། འདྲེ་འཛིན་རྣམ་རྟོག་ཞི་ཁྲོའི་ཐུགས་སུ་
གྲོལ། སེམས་ཀྱིས་བཟོས་ པའི་ ལྷ་འདྲེ་ཡེ་ནས་དག ལས་ཀྱི་བག་ཆགས་
གསོག་ཡུལ་ ལས་འདས་ནས། མ་དག་འཁོར་བའི་གཞི་ རྩ་ མལ་ དུ་སངས།
འགྲོ་དྲུག་སེམས་ཅན་མ་ལུས་དེ་ན་གྲོལ། སྐུ་གསུམ་སྟོན་པ་རང་ངོར་རྫོགས་
པས་ན། སྲིད་ཞིའི་མཚན་མ་ཆོས་སྐུའི་དབྱིངས་སུ་ནུབ། ལྷུན་གྲུབ་སྒོ་བརྒྱར་
རང་གྲོལ་ ལྷུན་འབྱམས་གནས། སྣང་སྲིད་འཁོར་འདས་ སྲིད་ པ་ དེ་ན་ཤི།
- 101 --
，



འབྲས་བུའོ་རྒྱལ་བོ་རྡོར་སེམས་དགོངས་པའོ། ད་ལྟ་ལྷ་འདྲེ་དུར་ས་བསྟན་པ་
འདི། སྣང་སྲིད་འཁོར་འདས་ཡོངས་ཀྱི་གཟུང་འཛིན་རོ། ཡེ་ གཞི་ཀུན་
བཟང་ཀློང་དུ་དུར་གཅིག་གདབ། ལས་སྣང་འགྲོ་དྲུག་བག་ཆགས་ཕུང་པོ་རོ།
རང་སྣང་དག་པ་རབ་འབྱམས་དབྱིངས་སུ་གདབ། ངར་འཛིན་རྣམ་རྟོག་ཉོན་
ཡིད་དྲི་ མའི་ རོ། རང་ གྲོལ་ རྫོགས་ པ་ ཆེན་ པོའི་ གཤིས་སུ་གདབ། འདྲེ་
གཟུགས་མེད་ལ་རྣམ་ཚོགས་བརྒྱད་ཀྱི་བམ། དོན་དམ་ངང་ལ་གཉིས་མེད་
དུར་ཁྲོད་གདབ། འདི་ན་ ལྷ་འདྲེ་མེད་ལ་ གདོན་བགེགས་མེད། འཁོར་
འདས་རེ་དོགས་ཕུག་རྩ་དེ་རུ་དེངས། མ་ནོར་རིག་པའི་རྒྱལ་པོའི་དུར་ཁྲོད་
གདབ། སྣང་སྲིད་ལྷ་འདྲེའི་དུར་ཁྲོད་གདབས་ཟིན་ན། ལྷ་འདྲེ་ཀུན་ན་མེད་
པའི་བློ་རེ་བདེ། ང་ནི་སངས་རྒྱས་ཀུན་ཀྱི་སྤྱི་མེས་ལ། གཞོན་ནུ་བུམ་སྐུའི་སྐུ་
གསུམ་ལྷན་སྐྱེས་ཞིང་། མ་དག་སྲིད་པ་དབུགས་དབྱུང་བྱང་ཆུབ་བོ། འདི་ནི་
ཉམས་དང་སྦྱར་བའི་འདྲེ་མགུར་ཏེ། རང་གཞན་ལྷ་འདྲེ་ཀུན་གྱི་ཕན་བདེའི་
དཔལ། གཟུང་འཛིན་འཆིང་བ་གྲོལ་ཕྱིར་བྷུ་སུ་ངས། ལྕགས་འབྲུག་ལོ་ལ་ལྷ་
ལྡན་ཡུལ་ནས་བྲིས། མ་དག་སྲིད་པའི་འགྲོ་བ་འདྲེན་གྱུར་ཅིག ཅེས་ཨ་ཙརྱ་
ས་ལེའི་རྣམ་འཕྲུལ་གཏེར་སྟོན་ཀུན་སྐྱོང་གླིང་པའམ་དཀོན་མཆོག་བསྟན་པའི་
རྒྱལ་མཚན་པས་གང་ཤར་དུ་བྲིས་པའོ། དགེའོ། །
-- 102
ཁ



aam UMD ZUID 7002
2 zp
24
m
ܡܫܐ
=
ཁོ་ར་ས་ཐང་གྲོལ་དོན་དམ་ནི་ཕྱུག་ཅུ་ལྷུ་ཛ།
ཀྱི་གནད་ཟློག་ཞལ་ཁྲིད་ལག་ཟླངས་མ་བཞུཊ་སོ།
@
z
a 4
9
@g@
g
P
ན་མོ་གུ་རུ། དུས་གསུམ་རྒྱལ་བ་ཡེ་ཤེས་ཡོངས་ཀྱི་དཔལ། རང་རིག་
དོན་གྱི་བླ་མར་ཕྱག་འཚལ་ལོ། ཡེ་གནས་ལྷན་སྐྱེས་ཆོས་སྐུ་ངོ་མཚར་ཆེ། དེ་
དོན་རྟོགས་ཕྱིར་ལམ་ནི་གནད་ཀྱི་སྒྲོག། ཡང་དག་ཁྲོལ་ན་སངས་རྒྱས་རང་
ལས་རྙེད། ཅེས་སོ། དེ་ལ་ཡང་འདིར་གནད་སྒྲོག་ནི། ན་མོ། འོག་མིན་
རང་སྣང་ཡེ་ཤེས་ཆེན་པོའི་ཆོས་ཀྱི་དབྱིངས་སྤྲོས་པའི་མཐའ་བརྒྱད་དང་བྲལ་
བའི་ངང་རྡོ་རྗེའི་སྒྱུ་འཕྲུལ་རོལ་བ་ལ་ཀ་དག་དོན་གྱི་རིག་སྟོང་ཟངས་ཐལ་ལེ་བ་
དེ་ཉིད་སྐྱེ་འཆི་བགྲེས་རྒུད་དང་བྲལ་བ་འཕོ་འགྱུར་མེད་པ་དེ་ཆོས་ཉིད་དོན་
གྱིས་གཞུག་མར་ལ་བཟླའོ། དེ་ལ་ཐོག་མར་ཐེག་པའི་འཇུག་སྒོ་གང་ཡིན་ཀྱང་།
དང་པོ་ཐོས་པས་གོ་བ་བཙལ། བར་དུ་སྒྲོ་འདོགས་བཅད། བཤེས་གཉེན་བླ་
མ་དམ་པའི་གདམས་ངག་ཁོ་ན་ལ་བརྟེན། མཐར་བསམ་པའི་སྒྲོ་འདོགས་
ཆོད་དགོས་སོ། དེ་ལ་ལྟ་བ་དང་། སྒོམ་པ། སྤྱོད་པ། འབྲས་བུའོ། དེ་
དག་ཐམས་ཅད་དོན་ལ་ལྟོས་དགོས་པ་ཡིན་ཏེ། ཚིག་ལ་མཁས་བརྗིད་ཀྱི་སྙན་
སྒྲས་སངས་རྒྱས་ ཐོབ་པ་མ་ཡིན་ནོ། ཆོས་བདེན་པ་གཉིས། ལམ་འཁོར་
འདས་གཉིས། སྦྱང་བྱ་ལུང་རྟོགས་ཀྱི་ཆོས་གཉིས། འབྲས་བུའི་ཆོས་གཅིག་
གོ། དེ་ལྟར་ན་ཆོས་ཐམས་ཅད་རང་བཞིན་མེད་པར་མ་རྟོགས་ན། ཇི་ལྟར་
བསྒོམ་ཡང་འབྲས་བུ་ལྷ་མིའི་བདེ་སྐྱིད་ཙམ་ལས་མེད། སངས་རྒྱས་པའི་ཚུལ་
– 103 —



ཙམ་ཡང་མ་ཤེས་སོ། དུས་གསུམ་གྱི་སངས་རྒྱས་ཐམས་ཅད་ཀྱང་རང་རིག་
གདོད་མའི་མགོན་པོའི་ས་ལ་ཕྱིན་པ་ནི་གྲོལ་བ་བཞི་ལྡན་གྱི་ཁྱད་ཆོས་འོད་
གསལ་ཐིག་ལེའི་སྒྲོན་མ་བཞི་གཟིགས་པ་ནང་ཁྲིད་ཀྱི་ཆོས་ཉིད་ཆེན་པོ་ཟད་
སར་བསྐྱལ་ནས། ཆོས་དབྱིངས་དྲི་མ་ མེད་ པ་ ལ་ མངོན་ པར་རྫོགས་ པར་
སངས་རྒྱས་པ་དང་། ཡང་དག་པ་རྫོགས་པར་སངས་རྒྱས་པ་ནི་རིག་འཛིན་
རྒྱལ་བའི་གཤེགས་ཤུལ་ཆོས་ཟད་ཅེས་དེ་ལ་ལ་བཟླའོ། དེ་ལྟར་ན་ཆོས་སྐུ་
ལོངས་སྐུ་སྤྲུལ་སྐུ་གསུམ་གྱི་གདུལ་བྱ་ཁྱད་པར་ཅན་གདུལ་བྱའི་ཁམས་དབང་
མཐའ་བྲལ་རང་བཞིན་རང་གདངས་བདེ་གཤེགས་ཆེན་པོ་མ་གཡོས་པའི་ཡེ་
ཤེས་ལྷུན་གྲུབ་རྫོགས་པའོ། གཞི་དེ་ཉིད་ལས་གཞན་ནས་འབྱུང་བ་མེད་པའོ།
བསྐྱེད་རིམ་རྫོགས་རིམ་སྒོམ་རིམ་གྱིས་སྒྲུབ་བྱའི་ལམ་མཐའ་དག་རང་གཞི་རང་
སྣང་། རང་རྩལ་རང་གྲོལ་རང་བབས་སུ་བདེ་གསལ་མི་རྟོག་གི་ཉམས་བྱི་བ་
ཁུང་དུ་འཛུལ་བའི་གཏི་མུག་པ་རེས་གསལ་རེས་མི་གསལ་བ་དེ་ལྟར་མ་ཡིན་པ་
འོད་གསལ་འཁོར་ཡུག་ཏུ་འཆར་བ་ཞིག་དགོས་སོ། དྲང་ངེས་ཀྱི་རྣམ་གྲངས་
ལ་རྣམ་རྟོག་གིས་རྩིས་མི་རྒྱག་པར་འཁོར་འདས་གཉུག་མའི་ལྷན་སྐྱེས་ཀྱི་གནད་
དམ་པ་ནི། བདག་འཛིན་གཟུང་ཡུལ་དུ་འཕྱངས་པའི་སྒྲོག་ཁྲོལ་ལ་མཉམ་
པར་བཞག་པའི་ཀ་དག་གི་རིག་པའི་ངང་བསྐྱང་དགོས་པ་དེའོ། སངས་རྒྱས་
དང་སེམས་ཅན་གཉིས་ཀྱི་ངོ་བོ་སོ་སོར་སྣང་ནའང་རང་བཞིན་སངས་རྒྱས་ཀྱི་
གཞི་དང་དབྱེར་མ་མཆིས་སོ། དོན་ལ་ཁམས་གསུམ་གྱི་སེམས་ ཅན་ཐམས་
ཅད་སྒྲིབ་པ་རྔམ་པོ་ཆེས་བསྒྲིབས་ནས་ཀུན་གཞིའི་སྒོང་རྒྱུར་འཐུམ་པ་ཡིན་ཏེ།
ཡེ་དོན་ཀུན་ཏུ་བཟང་པོ་ཉིད་རང་ལས་རང་གྲོལ་ནས་སངས་རྒྱས་སོ། ཆོས་
- 104 --



རྣམས་ཐམས་ཅད་རྟེན་འབྲེལ་གྱི་རང་བཞིན་ལས་འཁོར་འདས་གཉིས་ཡེ་ཤེས་
ཀྱི་རྩལ་དུ་འཆར་བའི་དབྱིངས་བདེ་སྟོང་ཆེན་པོ་ལ་ལམ་བྱེད་ནས་རིག་སྟོང་
འཕོ་འགྱུར་མེད་པ་ནི་གནས་ལུགས་སྤྲོས་བྲལ་ཆོས་ཀུན་གཞི་ལས་མ་གཡོས་པའི་
ཡེ་ཤེས་དེ་ཉིད་དོ། སྣོད་བཅུད་འདོད་ཡོན་གྱིས་བསྡུས་པའི་ཆོས་ཐམས་ཅད་
མིག་ཡོར་ལྟ་བུའི་མཚན་ཉིད་ལས་རྟག་པར་འཛིན་པའི་བདག་ཉིད་ཐ་སྙད་ཡོང་
སུ་མྱ་ངན་ལས་འདས་པའོ། གདམས་ཟབ་ཉིད་ཀྱིས་རྒྱུ་འབྲས་གྱིས་བདེ་སྡུག་
གཉིས་སྣང་གི་མཚངས་ཆེན་པོར་རང་ལས་མི་གཉིས་མི་གཞན་པར་ཐག་ཆོད་
ཐོག་ཏུ་འབྱམས་ཀླས་སོ། ཀུན་རྫོབ་རྩོལ་བཅས་ཀྱི་བློས་བཞག་གོ་ཅོག་རང་
བཞིན་མེད་པར་མ་ཤེས་ན་གཞི་ཉིད་ལས་གཞན་ནས་འབྱུང་བ་མེད་དོ། གལ་
ཏེ་བསྐྱེད་རྫོགས་ཀྱི་མིང་ཙམ་གྱིས་སངས་རྒྱས་པ་ནི་མ་ཡིན་ནོ། དེ་ཡང་འོད་
ཟེར་སྤྲོ་བསྡུའི་གནད་མེད་ན་ཚོགས་གཉིས་ཀྱི་ལམ་དེ་ལྷ་མིའི་གོ་འཕང་དུ་ཐོབ་
པའི་རེ་དོགས་ཀྱི་རུ་ཏྲ་བསྒྲལ་བ་ནི་ལྷ་ཡེ་ཤེས་པ་གཞན་ནས་མི་རྙེད་ཅིང་རང་
ལས་ལྷན་སྐྱེས་ཀྱི་རྡོ་རྗེ་སྟེ་དེ་གའི་ལྷ་འགྲུབ་པའོ། མདོར་ན་འོད་གསལ་བདེ་བ་
ཆེན་པོ་འཁོར་ཡུག་གི་དབྱིངས་ལས་མཆོད་པའི་སྤྲིན་སྤྲོས་ཏེ་ཡེ་ཤེས་ཀྱི་དབྱིངས་
གང་བའི་ལྷ་ སོ་ སོ་ལ་འབུལ་ཞིང་སྤྲོ་བསྡུའི་འོད་ཟེར་གྱི་ཕྱག་རྒྱའི་ལམ་ རང་
བཞིན་དུ་བདེན་པ་གཉིས་ཀྱི་དགེ་ཚོགས་རྒྱ་མཚོའི་ཚོགས་གཉིས་ཀྱི་དགེ་བའི་རྩ་
བ་མ་ལུས་ཤིང་ལུས་པ་མེད་པ། འཁོར་གསུམ་སྨོན་པ་མེད་པ། མཚན་མ་
མེད་པ། དམིགས་པ་མེད་པ། སྟོང་པ་ཉིད་ཀྱི་ངང་དེར་རང་བབས་སུ་དྲན་
པས་རྩིས་ཟིན་ན་འཁོར་གསུམ་དམིགས་མེད་ཀྱི་བསྔོ་བ་དེ་ཡིན་ནོ། ཐོ་ཅོ་ཟང་
ཟིང་གི་ཆོས་ཚུལ་ཙམ་གྱིས་བསྔོ་བ་སྨོན་ལམ་མི་འགྲུབ་པས་དགེ་བ་ཆུད་ཟོས་སུ་
– 105 -



་ ་
འགྲོ་ཉེན་ཆེའོ། གཞན་དོན་ལ་འགའ་ཞིག་འཕོ་བ་འདེབས་པ་ལ་དགའ་ཞིང་
ལས་ལ་སྦྱོར་ཚེ། རབ་ཆོས་སྐུ་ལྟ་བ་རྒྱས་འདེབས་ཀྱི་འཕོ་བས་གཞན་རྒྱུད་ལ་
འཕོ་བ་འབྱོངས་པའི་ལམ་དེ་ཉིད་འཕོ་བྱ་འཕོ་བྱེད་མེད་པའི་གཞོན་ནུ་བུམ་
སྐུའི་ཀློང་དུ་རང་བཞིན་མེད་པ་འཕོ་བའི་ནུས་སྟོབས་ཡོད་ན། བདག་གཞན་
བསོད་ནམས་ཀྱི་འབྲས་བུ་དེ་བླ་ན་མེད་པའོ། འབྲིང་ལོངས་སྐུ་བསྐྱེད་རྫོགས་
ཟུང་འཇུག་གི་འཕོ་བ། ཐ་མ་འདུ་ཤེས་གསུམ་ལྡན་གྱི་འཕོ་བ་སོགས་ཡོད་པས་
དེ་ལྟར་སྙིང་རྗེའི་གདེང་ཆེན་པོ་ཡོད་ན་ནི་ལེགས་སོ། འགའ་ཞིག་གིས་ངོ་བོ་
ཆོས་ཚུལ་རྒྱ་མཚོ་ལྟ་བུ་ལ་རྣམ་པ་ནི་རློམ་སེམས་ཀྱིས་སྙིང་རྗེ་དང་བྲལ་བས།
ཕཊ། ཅེས་པའི་ཚེ་འདས་ལ་འདྲེན་པ་བྱས་པ་ནི་མི་ཆོས་བླ་མའི་རྫུན་གྱིས་
བསླད་པའོ། དེ་ལྟར་གདམས་ངག་ཉམས་ལེན་མ་འཁྲུལ་བ་དང་བླ་མ་ལ་སྐད་
ཅིག་ཙམ་ཡང་ལོག་ལྟ་མི་སྐྱེ་ཞིང་ཅི་མཛད་ལེགས་པར་མཐོང་བའི་མོས་གུས་ལ་
རག་ལས་པ་ནི་མ་ནོར་བའི་ལམ་དམ་པའོ། དེའི་ཕྱིར་ན་འགྲོ་དོན་རླབས་ཆེན་
གྱི་སྤྱོད་པ་ནི་བྱང་ཆུབ་སྙིང་རྗེའི་གདེང་ཆེན་གྱི་ཏིང་ངེ་འཛིན་ཡོད་ན་ཆོས་
ཐམས་ཅད་ཆོས་དབྱིངས་དེ་ལས་མི་གཞན་ནོ། འཁོར་བ་མཐའ་དག་ཀྱང་
གཞི་དེ་ལས་ཆོས་ཚུལ་མི་གཉིས་སོ། ཞེས་བླ་མ་གཡུ་ཐོག་པའི་ཞུས་ལན་དུ་
དཔལ་ཡུལ་སངས་སྤྲུལ་དཀོན་མཆོག་རྒྱལ་མཚན་གྱིས་ཨོ་རྒྱན་སྟེ་མ་ལུང་གི་སྦས་
གནས་སུ་སྦྱར་བའོ། དགེའོ། །
- 106 -



དམ་མཚམས་ཀྱི་བཅའ་ཡིག་ཞལ་གདམས་
རིང་མོ་རྒྱ་མཚོའི་རྦ་རླབས་བཞུགས་སོ།
ན་མོ་གུ་རུ་ཡེ། མཆོག་གསུམ་རྩ་བ་གསུམ་གྱི་དཀྱིལ་འཁོར་ཀྱི་འཁོར་
ལོའི་མགོན་པོ་རྣམས་ལ་ཕྱག་འཚལ་ལོ། འདིར་སོ་སོའི་ཆོས་སྒོ་གང་གི་མངའ་
འབངས་པ་རྣམས་དང༌། ཁྱད་པར་བསྐྱེད་རྫོགས་ ལྷ་ཡི་དཀྱིལ་འཁོར་དམ་
བཅའ་བ་རྣམས་ཀྱི་དམ་མཚམས་ཐོ་འཛུགས་ཁས་ལེན་དང་སྐུ་རིམ་གྱི་ཆོ་ག་
འགའ་ཞིག་གིས་སྣ་དྲངས་ནས་རང་ཉིད་ཀྱི་མཁའ་ཁྱབ་འགྲོ་དྲུག་གི་དོན་བྱའོ་
སྙམ་པ་དང་། རྟོགས་པས་བདག་གྲོལ་བའི་གདམས་པ་དང་། ཐུགས་རྗེས་
གཞན་གྲོལ་བའི་ནུས་པ་གཉིས་ཀྱི་གདམས་ངག་གི་ནུས་པ་ཡེ་ཤེས་པའི་ལྷ་རང་
དང་མི་གཉིས་པ་སྒྲུབ་པོ་ཉིད་ཡིན་ལ། ཆོས་སྒོ་གང་ལ་ཞུགས་ཀྱང་ཐ་ན་བོན་
གཡུང་དྲུང་འཛིན་པ་ཡན་ཆོད་ནས་བསམ་རྒྱུ་སྒོམ་རྒྱུ་ཡོད་སྙམ་ནས་སྒྲུབ་ནས་
འགྲུབ་རྒྱུ་ཞིག་ཡོད་ པ་དེ་ ཡེ་ ཤེས་ རང་རིག་ གི་ ལྷ་ མཆོག་ཐུན་མོང་ པ་དང་།
ཐུན་མིན་གྱི་དགོས་པ་ལྟར་སྒྲུབ་པའི་གནས་དང༌། དུས་ དང་། ཡོ་གའི་
གཟིགས་པ་ནང་ཁྲིད་ལས། རྩ་རླུང་ཐིག་ལེའི་དཀྱིལ་འཁོར། ངོ་བོ་རྣམ་པར་
དག་པ་ནི། དག་པ་མ་དག་པ་ཅི་ལྟར་སྣང་བཞིན་པ་ཉིད་ཀྱི་གཟུང་འཛིན་གྱི་
འཆིང་བ་ཆེན་པོ་ལྕགས་ཀྱི་གྲ་མིག་ཏུ་གཅན་གཟན་ཚུད་པ་ལྟ་བུ་ནི་ཡིན་ཏེ།
འོ་ན་ཀྱེ་ལགས། ཐོག་མར་ཆོས་ཞེས་བྱ་བ་དེ་ནི་མེད་ཐབས་མེད་པ་ཅིག་ཡིན་
- 107 –



པ་དང༌། ཆོས་དར་བའི་ཡུལ་ དང་། ཆོས་ སྟོན་ པའི་ བཤེས་ གཉེན་དང་།
ཆོས་ཉན་མཁན་གྱི་སྣོད་དང་། དམ་ཚིག་དང་། རྟེན་འབྲེལ་དང་། ངོ་བོ།
ངེས་ཚིག། དབྱེ་བ། སྤང་བླང་། དབྱེ་བསལ་སོགས་སྡོམ་པ་གསུམ་གྱིས་
བརྒྱན་པའི་གང་ཟག་ཡིན་དགོས་པ་དང་། ཡང་ན་མོས་གུས་དཀར་པོ་གཅིག་
ཐུབ་ཅན་ལའང་རུང་སྟེ། དང་པོ་སྔོན་འགྲོ་ལམ་གྱི་ཆོས་ཐམས་ཅད་ཚང་ཞིང་
མ་ནོར་བ་དང། དེ་ལ་བསགས་སྦྱོངས་རྣམ་པར་དག་པས་ཚད་རྫོགས་དགོས་
པ་ནི་གཞི་ཡིན། ཡེ་ཤེས་ཡོན་ཏན་ཡོངས་སུ་སྤེལ་བའི་ཆ་རྐྱེན་དང་། སོ་ཐར།
བྱང་སེམས། སྔགས་ཀྱི་ཐེག་པ་མཐའ་དག་སོགས། མདོར་ན་བསྐྱེད་པའི་
རིམ་པ་མ་དག་པ་དག་པར་སྦྱངས་པའི་ཡི་དམ་གྱི་ལྷ་ ཕོ་མོ་སོགས་སྒྲུབ་ལ།
དེའང་རིག་འཛིན་ཚོགས་སྒྲུབ་ཆེན་མོ་དང་། ཡང་ན་དཔའ་བོ་གཅིག་སྒྲུབ་
ཀྱིས་རི་དང་རྫ་རི། དབེན་པའི་གནས་དང་། ལུང་པ་བཀྲ་ཤིས་པ་སོགས།
མཚོ་དང་རྫིང་བུའི་ཚལ། ནགས་ཚལ་སོགས་སྔོན་བྱོན་རིག་འཛིན་གོང་མའི་
སྒྲུབ་གནས་དང་། གཙུག་ལག་ཁང་གང་ལྟར་རུང་སྟེ། ཐོག་མར་སྔོན་འགྲོ་
དངོས་གཞི་རྗེས་ཀྱི་བྱ་བ་དང་གསུམ་ཡོད་དེ། དང་པོ་སྔོན་འགྲོ་ནི་བྱང་ཆུབ་ཀྱི་
སེམས་བསྐྱེད་པ་དང་། དངོས་གཞི་ནི་མཉམ་ཉིད་མ་ཡིན་པ་བཟླས་བརྗོད་ཀྱི་
གནད་དང་བསྐྱེད་རིམ་སོགས་ལམ་ཟབ་མོ་ལ་བརྟེན་ནས་དངོས་གཞི་ཡོངས་སུ་
གྲུབ་པ་གཅིག་དགོས་སོ། མཉམ་ཉིད་ཡིན་པའི་གནས་ལུགས་རྫོགས་པ་ཆེན་
པོ་ལ་ཟླའོ། རྗེས་ཀྱི་བྱ་བ་ཐམས་ཅད་དམིགས་བཅས་དམིགས་མེད་གང་ཡིན་
ཡང་དགེ་རྩ་བསྔོ་དགོས་ པ་ དང་། དེ་ལ་བསྔོ་རྒྱུའི་ཆོས། བསྔོ་བྱའི་ཡུལ།
བསྔོ་བའི་དཔང་པོ་སོགས་ཇི་སྲིད་སངས་རྒྱས་ཀྱི་བར་དུ་དམ་བཅའ་ཡང་འཇོག་
– 108 -



，
ནས་དགེ་རྩ་གསེར་དང་ནོར་བུ་ལྟ་བུའི་བང་མཛོད་བཞིན་དུ་བྱའོ། སྦྱོར་
དངོས་རྗེས་གསུམ་ཚང་བ། དངོས་གཞི་རྣམ་པར་དག་པ། སེམས་བསྐྱེད་
བརྟན་པ། གསལ་སྣང་ལ་འཛིན་ཞེན་དང་བྲལ་བ། ཐུན་མཚམས་སུ་ཆོས་
སྤྱོད་སྣ་ཚོགས་ལ་འབད་པ་ཞིག་མཛད་ན་མཚམས་བསྙེན་སྒྲུབ་ཟེར་བ་ཡིན་པས་
ཐུགས་དམ་དུ་འཆོང་ལགས་ཞུ། འགའ་ཞིག་མཚམས་ཀྱི་མིང་བཏགས། སྒོ་
དྲུང་དུ་ཐོ་ཞིག་བསླང་ཏེ་བཞུགས་ཚུལ་ཨའུ་ཙི་སྙམ་པ་ཞིག་ལགས་ཀྱང་། ནང་
དུ་རྣམ་པར་རྟོག་པ་ཆུ་བོའི་གཉེར་མ་བཞིན་དུ་ཟད་པར་མི་འགྱུར་ཏེ། ཡི་དམ་
གྱི་བསྐྱེད་རྫོགས་ཀྱང་གཡེང་བའི་དབང་དུ་འགྲོ་བ་དང་། བཟླས་བརྗོད་ཀྱང་
དག་དྲན་མེད་པ། ཉེ་རིང་བཟའ་ཚང་ཁྱིམ་མིའི་འདུ་ཤེས་ལ་ སེམས་ཀྱི་རྒྱུན་
ཐག་གིས་བྱ་ར། ཤེས་རྒྱུད་ནི་སྡུག་བསྔལ་བ་དང་། ཀུན་འབྱུང་བ་དང་། ཉེ་
བར་ལེན་པ་བཅས་ སོ། འགའ་ཞིག་ ཕྱི་རོལ་ནས་ཚག་ སྒྲ་དང༌། རླུང༌ སྒྲ་
སོགས་ལ་རྣ་བས་ཉན་པ་དང་མིག་གིས་ལྟ་བ། ལྷ་ཡི་དམ་བཅའ་ལས་འགལ་བ་
དང༌། གཞན་གྱི་གླེང་མོལ་དང་། ཁྱི་སྐད། བྱ་སྐད་ལ་ཉན་ཅིང་ཉེ་བར་ལེན་
པ་དང་། ནང་དུ་ཉོན་མོངས་པ་དང་ཉེ་བར་ལེན་པའི་ཆོས་ཐམས་ཅད་མ་ཚང་
བ་མེད་པས་བསླུས་ནས་མཚམས་ལས་ཐོན་འགྲོ་བ་ནི་ཆོས་གེགས་ཀྱི་དབང་དུ་
སོང་ངོ༌། འགའ་ཞིག་གིས་གཉུག་མར་གནས་པ་དང་གློ་བུར་བ་སོགས་དང་
འཕྲད་ཚེ། རྒྱ་བོད་ཧོར་དགུའི་གཏམ་གླེང་། ཟས་གོས་ཀྱི་རྙེད་པ་ལ་རེ་བཞག
སྐྱིད་འདོད་ཁོག་ཏུ་བཅུག་ཏེ་བསེ་རག་སྙིང་ལ་ཞུགས་པའི་དབང་པོ་ལངས་ཤོར་
ཅན་དུ་སོང་བས། གཡེང་བ་ཆེ་ལ། བཟླས་བརྗོད་ཉུང་བ། སྤྱོད་པ་བདུད་
དང་ཉེ་བ། དངོས་གྲུབ་ཕྱིར་ཡལ་བའང་ཡོད། འགའ་ཞིག་གིས་རྩོམ་དང་
- 109 --
,



བཀའ་ཆོས་ཀྱི་ཁྱད་པར་མ་ཤེས་པའི་དབང་གིས་ལོག་རྟོག་དང་ཕྱོགས་རྟོགས་
སོགས་ཀྱིས་གྲུབ་མཐའི་རེ་དོགས་ལ་ཆགས་སྡང་རྨོངས་ནས་ལྷ་སྔགས་ཀྱི་དག་
དྲན་སྦྱང་ མ་ ནུས་ ཏེ་ ཕྱོགས་ སུ་ ཁྱེར་ བའི་ དངོས་ གྲུབ་ མ་ ཐོབ་ པའང་ ཡོད།
འགའ་ཞིག་བཤེས་གཉེན་གྱིས་རྗེས་ཟིན་ཀྱང་ཐེ་ཚོམ་དང་། ལོག་ལྟ། ང་རྒྱལ་
དང༌། མཁས་རློམ་གྱི་རང་དོན་གྱི་ཆོས་སྐུ་ཡལ་ནས་སོང་ངོ༌། རེས་འགའ་བློ་
སྣ་ཆོས་ཀྱི་བསུས་ནའང་ལས་དབང་ངན་པའི་སྟོབས་ཀྱིས་དཔལ་ལྡན་བླ་མའི་
ཞབས་འདྲེན། དཀོན་མཆོག་གི་ཐུགས་དབྱུངས། སྒོ་གསུམ་གྱི་བྱ་སྤྱོད་སྤྲེའུ་
ཡི་རྩེད་མོ་བཞིན་དུ་འགྲོ་སྟེ་དལ་འབྱོར་གྱི་རྟེན་རྙེད་དཀའ་བ་འདི་ལ་དོན་ཆེན་
མ་འགྲུབ་ནས་རང་རྒྱུད་གྱོང་ངེ་གླང་ཀོ་སྐམ་པོ་འདྲ་བ་ཞིག་བྱས་ནས་ཟླ་སྒྲུབ་
ཙམ་གྱི་སྡུག་ཡུས་འདྲེན་ནས་ཕ་མ་ལ་སྡིག་མོ་དང་། བླ་མ་ལ་གཤེ་བསྐུར། རྡོ་
རྗེའི་མཆེད་ལ་རྩུབ་ཉམ་ཧྲིག་ཧྲིག་བྱས་ཏེ་ནོར་བུའི་གླིང་ནས་ལག་སྟོང་དུ་ཚུར་
ལོག་འོང་བ་ལྟ་བུའོ། དེ་ལྟར་མ་ཡིན་སྨོན་ལམ་ཤོག ཨ་ཀྱེ་ལགས། བདག་
གིས་སྙིང་ཁོང་སེམས་དཀར་རྐང་དཀྱིལ་ནས་སྨྲས་པ་ནི། བླ་མའི་བཀའ་དྲིན་
ཁྱད་དུ་མ་གསོད་ཅིག བཀའ་སྤྱི་བོར་ཁུར་ནས་རང་དོན་སྒྲུབ་པ་པོ་རྣམས་ཀྱི་
ཚེ་འདིར་གདོད་མའི་བཙན་ས་ཟིན་ནས་འཆི་བ་ཆོས་སྐུ་གྲོལ་བའི་གདམས་ཟབ་
ཀྱི་ཉིང་ ཁུ་ འཐུང་ ནས་ སངས་ རྒྱའོ། ད་ནི་ སོ་ སོའི་ སྙིང་ ཤ་ མ་ སྲབ་ པར།
འཇིག་པ་ལ་བརྟེན་པའི་ལུས་འདི་ལ་བདེ་གཅོད་ཞིག་ཐུབ་ན། མི་ཚེ་སྡུག་
བསྔལ་ལ་བསྐྱལ་བའི་ཤི་རན་དུས་ལག་སོར་བྱ་ཡི་སྦར་མོ་ལྟར་མ་ཡིན་པར་རབ་
འོད་ལུས་སུ་དེངས་བ། འབྲིང་འཆི་ཁ་འོད་གསལ་དུ་གྲོལ་བ། ཐ་མ་འཆི་བ་
ལ་སེམས་མི་འཚེར་བའི་གདེངས་ཡོད་པ་ཅིག་བཀའ་དྲིན་ཆེ་ལགས་ཞུ། ལོ་
- 110 -



ཟླའི་དུས་ཚོད་ནི་རྫོགས། རྒྱུ་ནོར་ཕྱུགས་པོ་ཞིག་བསམ་ཀྱང་འདོད་པ་དུས་
ཐོག་ཏུ་མ་འཁེལ། སྐྱིད་པོ་འཛམ་གླིང་ན་ངའོ་སྙམ་ཡང་དོན་ནི་མ་འགྲུབ།
ད་ཆོས་ཞིག་བྱའོ་སྙམ་པ་ལ་ནི། སངས་རྒྱས་མ་ལུས་འབྱུང་བའི་གཞི། དཔལ་
ལྡན་བླ་མ་གངས་ ཅན་མཚོ། ཅེས་པ་ལྟར། འཇིག་རྟེན་ཆོས་བརྒྱད་ཀྱི་ཞེ་
འདོད་དོར་ལ། བླ་མའི་ཐུགས་རྗེ་བྱིན་རླབས་ཀྱིས་འདྲེན་མཆོག་སངས་རྒྱས་
རྣམས་དང་མཚུངས་པ་ཤོག་ཅེས་སྨོན་ལམ་གྱི་མཚམས་སྦྱོར་བཟང་པོའི་རྟེན་
འབྲེལ་ལ་བརྟེན་ན། གཞན་དགའ་རང་སྐྱིད་ཅིག་འདུག་ལགས། མི་རྟག་ན་
ཚ་སྡུག་བསྔལ་སྣ་ཚོགས་པ་ཐོགས་བཅས་ཐོགས་མེད་གང་གི་ཕྱོགས་སུ་མ་སློང་
ཞིང་རང་ཚོད་རང་གིས་བཟུང་ལ། གོས་ཧྲུལ་པོ་ལུས་དམའ་ཉམ་དང་རྣམ་
འགྱུར་ཞི་བའི་ངང་ཚུལ་ཅན་གྱི་དྲང་སྲོང་རྒན་རབས་གཞོན་ནུ་དེ་ཚོས་ཐར་
བའི་ལམ་སྣ་ཟིན་པ་རེད། སུ་དང་འགྲོགས་ན་ཉམས་དགའ་པད་འབྱུང་བུ།
དེ་ནི་སངས་རྒྱས་ཀུན་གྱི་གདུང་འཛིན་ཡིན། ཞེས་པ་ལྟར། ད་ལྟ་ཁ་ཅིག་རེ་
དོགས་ཀྱི་དྲ་མིག་ཏུ་ཚུད་ནས། ཆོས་ཅིག་བྱེད་ཀྱིན་ཡོད་པ་ལ། ཕར་ཕྱིན་གྱི་
ཆོས་ཚུལ་ནི་མ་མཁྱེན་ པའི་ཚུལ་གྱིས་བཟོད་བསྲན་ནི་མེད། མི་མཁོ་དགུ་
མཁོའི་འདོད་ཡོན་རྣམས་ལ་ཆོག་ཤེས་ནི་མེད། རང་རློམ་ནི་ཆེ། ཕོ་མོ་སུ་
ཡིན་བར་དབྱེན་དང་རྫུན་གྱིས་བཟོས་པའི་ཚིག་སྣ་ཚོགས་རང་བཟོ་བྱས་ནས་
མིའི་སེམས་རྒྱུད་ནི་དཀྲུགས། མིང་ལ་ཇོ་མོ་ཟེར་ཡང་འདོད་ཆགས་སྣ་ཚོགས་
པ་ཞིག་ནི་རྒྱུད་ལ་སྐྱེ་འོང་། དེ་དུས་ཉོན་མོངས་ གྲོལ་བའི་ཡེ་ ཤེས་ནི་མེད།
སྤྱོད་པ་ལང་ཤོར་དུ་སོང་ནས་བུ་ཕྲུག་རྙེད། ཇོ་སྐྲ་རིང་མོ་ནམ་སྐྱེ་དྲན་དགོས་
དུས་ཡག་པོ་མི་འདུག་པས། ཆོས་ཚུལ་རྣམ་དཀར་གྱི་ཆོས་འགོ་ཨེ་ཐོན་སྙམ་
– 111 -



ནས་དགེ་སྦྱོར་ལ་འབད་དགོས། འགའ་ཞིག་ལྷ་སྒོམ་རྒྱུ་ཕར་བཞག་ནས་ང་
རང་ན་གི་འདུག་པས། མདང་རྨི་ལམ་དུ་འདྲེ་མོ་ཞིག་གམ་ཡང་ན་རྒྱལ་པོ་ཞིག་
གི་གདོན་རྒྱབ་པ་རེད། དེ་ནི་རང་སེམས་འཁྲུལ་བའི་གཟུང་འཛིན་གྱི་རྣམ་
རྟོག་ཕྱིར་ཤར་བ་ངོ་མ་ཤེས་ནས། སྙིང་མི་དགའ་ཟུམ་ཟུམ། ངོ་དམར་ནག་
ལོང་ལོང་། ཐབས་ཆས་རྣམས་བཅགས་ཤིང་གཏོར། གོས་སྟན་ཐམས་ཅད་
རྐང་པས་བརྡེག འཁོར་སློབ་ནང་ལ་ཆོས་གོས་གཤམ་གྱི་དུག་མདའ་ཟེར་བའི་
དཔེ་ལྟར་དུ་གྲི་རིང་ཁྱེར། དཀྱིལ་འཁོར་གཏོར། འབྱོར་ལྡན་ལ་ངོ་དགའ།
ཅང་མེད་ལ་བརྙས་སྨོད་བསྒྲོག་པ་སོགས་མི་བྱེད་དགུ་བྱེད་ཅིག་གིས་དུས་འདའ་
བར་བྱེད་པའི་མི་ཚེ་སྐྱེལ་བའི་གྲུབ་ཐོབ་པ་འགའ་ཞིག་ལ་དེང་སང་སྐྱེ་བོ་ཕོ་མོ་
སྙིང་པོ་མེད་པ། ཀླད་པ་ཞོ་ལས་སླ་བ་ཚོས་དེ་འདྲའི་ཞིག་པོ་བ་ལ་སྐྱབས་སུ་
མཆི། སྐུ་བསོད་ཆེའོ། འགྲོ་དོན་དེ་འདྲ་རང་ཡིན་ཟེར། ཁོས་ཟས་ནོར་གཡོ་
ལེན་ཅིག་བྱས་ནས། མགོ་ན་སྐྱབས་འགྲོ་མེད་པ། བར་ན་དངོས་གཞི་མེད་པ།
མཇུག་ན་བསྔོ་སྨོན་མེད་པ། ཚེ་འདས་སྟོང་ཕྲག་གི་འབྲེལ་འདུག་པ་ལ། ཟོག་
ར་ལུག་མན་ཆོད་གཟི་དང་བྱུ་རུ་མུ་མེན། ལྤགས་པ་ཀོ་བ་ཡན་ཆོད་ཀྱི་སྡུད་པ་
བྱེད་ཅིང་མི་ཚེ་གང་དུའང་རྔ་བཙའ་བོ་ཞིག་ཁུར་ནས་སྟོང་གསུམ་ཉུལ་བའི་
ཆོས་གཟུགས་ཅན་ལ་དབང་ཐང་ཆེ་ཟེར་བའི་སྐབས་ཞིག་ལ་རང་གཞན་གཉིས་
ཕུང་གི་ཆོས་པ་དེ་ལྟ་བུ་ནི། དགའ་རབ་དབང་ཕྱུག་དང་དབྱེར་མེད་པའི་
རྟགས་མཐར་ཕྱིན་པའོ། དེ་ལྟར་ནས་མདོ་དྲིལ་ན་ཕྱག་རྫོགས་དབུ་གསུམ་
གང་གི་ཆོས་ཀྱི་ཕྱག་རྒྱ་ལ་འཇུག་པའི་ཚེ། རྡོ་རྗེའི་བླ་མ་མ་གཏོགས་ པས།
བསླབ་བྱ་དྲང་པོར་སྨྲས་པ་དཀོན། དྲིན་ཆེན་ཕ་མ་མ་གཏོགས་པས། དྲིན་ངོ་
-- 112
-



མ་ལག་ཏུ་བླང་བ་དཀོན། གཞན་གྱི་བློ་ཁ་མི་བསྒྱུར་ཏེ། དམ་པའི་ཆོས་ལ་
ནན་ཏན་བྱ། དུག་ལྔའི་དགྲ་བོ་རྡུལ་དུ་བརླག སྐུ་ལྔའི་ཡེ་ཤེས་མངོན་དུ་བྱེད།
ཚེ་འདིར་འཁོར་བ་ལ་ཕྱི་ཕྱག་འཚལ་བ་ཡིན། འགའ་ཞིག་ཞལ་འདོན་གྱི་རྒྱུན་
དང་ཕྱག་དང་བསྐོར་བའི་ཕན་ཡོན་གྱིས་སངས་རྒྱས་འགྲོ་སྙམ་ནས་ཉོན་མོང་པ་
འབྱམས་ཤོར་དུ་སོང་བ་ལ་དྲན་ཤེས་ཀྱི་བྱ་ར་བྱེད་པ་ཙམ་མི་ཤེས། འགའ་ཞིག་
ནི་སྦྱང་སྟོབས་ཀྱི་ཡོན་ཏན་ལས་པཎ་ཌི་ཏ་ཞེས་སུ་མཚན་གསོལ་བཞིན་པ་ལ་དེ་
འདྲ་རང་ཡིན་སྙམ་ཏེ་ངར་འཛིན་གྱི་བློ་ཡོངས་སུ་དཔེ་ཆའི་ལོགས་སུ་བཞུགས་
ནས། ངེས་དོན་ལ་དགག་བྱ་ཁོ་ནས་དྲང་དོན་ཀྱི་རྣམ་གྲངས་ནམ་མཁའི་སྤྲིན་
ལྟ་བུ་ལ་ཡིད་ཆེས་ནས་ཤི་ཚར་བའི་ཤུལ་ནས་ཞིང་ཁམས་ཞིག་ལ་འཕོ་རྒྱུ་ཐག་
བཅད་ནས་དེར་བདེ་སྐྱིད་ཀྱི་འཚོ་བ་རོལ་རྒྱུའི་འདོད་པ་སོགས་ལས་དབང་གིས་
ངེས་དོན་ལ་འབྲེལ་བ་མེད་པ་དང༌། ཉམས་ལེན་མ་ནུས་ནས་མཐོ་རིས་ཀྱི་བདེ་
འབྲས་ཙམ་དང་ལྷ་མིའི་གནས་ལ་སྐྱེ་བ་འགའ་བརྒྱུད་པ་ལ་སྐུ་ཕྲེང་ཟེར་ནས་བློ་
གདེང་དེ་ལ་བྱས་པའང་ཡོད། མདོར་ན་ལུང་རྣམ་ལས། ཆོས་རྣམས་ཐམས་
ཅད་ཡེ་ཤེས་གཅིག་ཉིད་དུ། རང་བཞིན་མེད་པར་རྟོགས་པའི་མན་ངག་ཀུན།
ངེས་དོན་སེམས་ཀྱི་རིག་སྟོང་འདི་ཁོ་ན། དེ་དོན་མ་རྟོགས་པཎ་ཌི་ཏ་ཡང་
འཁྲུལ། ཅེས་གསུང་པ་ལྟར། འགའ་ཞིག་གིས་སྤྲུལ་པའི་སྐུའི་མཚན་ཐོབ་པ་
ཙམ་གྱིས་མཚན་དཔེའི་ཡོན་ཏན་ལ་བསླབ་རྒྱུ་མི་བརྩོན་པར་འཇིག་རྟེན་གྱི་རྣམ་
པ་མང་པོ་ཞིག་ལ་བརྩོན་འགྲུས་དྲག་པོ་བྱེད་པ་དང་། མཚན་སྙན་གྱི་འདོད་བློ་
བཅངས་ནས་རྙེད་བཀུར་ཁོ་ན་ལ་ཧུར་བརྩོན་གྱིས་ལོག་འཚོ་སྒྲུབ་ནས་དུས་
འདའ་བར་བྱེད་དེ་མི་ལུས་ཆུད་ཟོས་སུ་སོང་བ་ཡང་ཡོད། དེ་ཉིད་ཤི་གསོན་
– 113 -



བར་དོའི་འགྲོ་བ་མགོན་མེད་རྣམས་དང་འབྲེལ་ནས་འགྲོ་དྲུག་འཁོར་བར་འདུ་
བྱེད་པ་ཡང་ཡོད་དོ། འགའ་ཞིག་སྣང་བ་ཀུན་རྫོབ་ཀྱི་ཆོས་རྣམས་དམིགས་
མེད་ཀྱི་ཚུལ་ཙམ་ལས་ཡེ་ཤེས་ཀྱི་རྣམ་པར་འཕྲུལ་བར་མ་མཁྱེན་པའི་ཚུལ་གྱིས་
རང་དོན་ཞི་བདེའི་དོན་དུ་མཆོད་འོས་ཙམ་གྱིས་སངས་རྒྱས་འགྲོ་བར་འདོད་དོ།
ཐར་བ་དོན་དུ་གཉེར་བའང་དཀོན་པས་ད་རེས་ཡར་མར་གྱི་ས་མཚམས་འཁོར་
འདས་ཀྱི་སོ་ཁ་འདི་ན་ཡོད། འགྲོ་བ་རྣམས་ནི་སངས་རྒྱས་རྒྱུ། དྲི་མ་བསལ་
ན་སངས་རྒྱས་སོ། ཞེས་དང་། ཆོས་དང་ཆོས་མིན་དབྱེ་བ་རབ་བསལ་ནས།
དམ་པའི་ཆོས་ཀྱི་ཡེ་ཤེས་མངོན་དུ་བྱ། མ་ནོར་བཤེས་གཉེན་ཚེ་འདིར་བཙལ་
ནས་ནི། ཤེས་བྱའི་ཆོས་རྣམས་རང་ལས་མི་གཉིས་པས། གདམས་ངག་ཟབ་
མོའི་དོན་འདི་རྟོགས་བྱས་ནས། དཀའ་བ་མེད་པར་རང་གཞན་མཁའ་མཉམ་
འགྲོ། གདོད་མའི་ཡེ་ཤེས་ས་ལ་ལྷུན་གྲུབ་ཤོག ཅེས་པའང་གདོང་དྲུག་ཡེ་
ཤེས་རིག་ པའི་ གཞོན་ནུས་བསྐུལ་ངོར་སངས་ སྤྲུལ་ པས་ལྕགས་ འབྲུག་ལོར་
དཔལ་མི་འགྱུར་རྣམ་རྒྱལ་ཕོ་བྲང་དུ་གདམས་པའོ། སརྦ་མངྒ་ལཾ། །
114 -



སྔོན་འགྲོའི་བསྡུས་དོན་བྱད་ཆུབ་ལམ་མཆོག་བཞུགས་སོ།
ན་མོ་གུ་རུ། སྔོན་འགྲོའི་བསྡུས་དོན་གྱི་ཉེར་མཁོ་བྱང་ཆུབ་ལམ་མཆོག་
ཅེས་པ་འདིའི་དོན་ནི། དང་པོ་དལ་འབྱོར་རྙེད་དཀའི་སྐབས། ཚེ་རིང་ལྷ་
ཞེས་པ། བསམ་གཏན་བཞི་བའི་འབྲས་བུ་ཆེ་བའི་ལྷ་གནས་ལས་གྲོང་ནས་
དགོན་པའི་ཚུལ་དུ་ཡོད་པའི་ལྷ་ཞིག་ཡིན་ཏེ། དེ་ལ་སྐྱེ་དུས་དང་འཆི་བའི་དུས་
མ་གཏོགས་འདུ་ཤེས་མེད་པས་ཆོས་སྒྲུབ་ པའི་སྐབས་ མེད་ དོ། ལུང་ལས།
གཟུགས་མེད་པ་ཡང་ལྷ་ཚེ་རིང་པོར་གསུང་། གཞན་ཡང་། འདོད་ཡོན་ལྔ་
ལ་སེམས་ཉིད་རྟག་ ཏུ་གཡེང་། འདོད་ པའི་ཁམས་ཀྱི་ལྷ་ ཡང་ཚེ་རིང་ངོ་།
ཞེས་དང་། ཀླ་ཀློ་ནི་ཡུལ་མཐའ་འཁོབ་ཀྱི་འགྲོ་བ་བག་མར་ལེན། ཕྱུགས་
གསོད་དགེ་བར་རློམ་པའི་སྤྱོད་ངན་བྱེད། ཅེས་དང་། ཡུལ་དབུས་སུ་སྐྱེས་
ཞེས་པ་ནི། ས་ཚིགས་ཀྱི་དབང་གི་ཡུལ་དབུས་དང༌། ཆོས་ཚིགས་ཀྱི་ཡུལ་
དབུས་ཞེས་གཉིས་འཆད་པ་ལ། དང་པོ་རྒྱ་གར་རྡོ་རྗེ་གདན་ཏེ། དབུས་ནི་
བྱང་ཆུབ་ཤིང་ལ་རྡོ་རྗེའི་གདན་བཅས་པ། ཕྱོགས་བཞིར་དཔག་ཚད་དྲུག་
བཅུ་ཚུན་ཆོད་ལ། ཡུལ་དབུས་ཞེས་དང་དེ་ཕན་མཐའ་འཁོབ་བོ། དེ་ལ་ཤར་
ཕྱོགས་ལི་ཁར་ཤིང་འཕེལ་གྱི་ནགས་དང༌། ལྷོ་རུ་ཆུ་ཀླུང་འདམ་བུའི་རྒྱུན་ཅན་
– 115 -



དང་། ནུབ་ཕྱོགས་བྲམ་ཟེ་གཉིས་བྱས་གྲོང་ཀ་ཉེ་བའི་གྲོང་ཀ་གཉིས། བྱང་
དུ་ཨུ་ཤི་རི་ཞེས་པ་ཚུན་ལ་དབུས་ཞེས་བྱ། དེ་ཕན་མཐའ་འཁོབ་ཡིན་པ་ལུང་
ལས་གསུང་། ཆོས་ཚིགས་དབང་དུ་བྱས་པའི་ཡུལ་དབུས་ནི། དེ་བཞིན་
གཤེགས་དང་འཁོར་རྣམས་རྒྱུ་བའི་ཕྱོགས། འཁོར་རྣམ་བཞི་པོ་དགེ་སློང་དགེ་
སློང་མ། དགྲ་བཅོམ་དགེ་སློང་མ་སོགས་འཁོར་བཞི་ཞེས་བྱའོ། ས་ཚིགས་
དང་ནི་ཆོས་ཚིགས་ཕྱི་མ་ལས། ས་ཚིགས་མ་སྐྱེས་ཆོས་ཚིགས་ཡུལ་དབུས་སྐྱེས།
དགེ་སློང་དང་ནི་དགེ་སློང་མ་ཞེས་དང་། དགེ་བསྙེན་དང་ནི་དགེ་བསྙེན་མ་
ཞེས་སོ། ལས་མཐའ་མ་ལོག་ཅེས་པ་མཚམས་མེད་བྱས་སམ་བྱེད་དུ་བཅུག་པ་
མ་ཡིན་ནོ། གནས་རི་ལ་དད་ཅེས་པ། མདོ་སྡེ་མངོན་པ་འདུལ་བ་སྡེ་སྣོད་ཀྱི།
འབྱུང་བའི་གཞི་ནི་ཐོས་བསམ་སྒོམ་གསུམ་སྟེ། བྱེད་པ་ཉིད་ནི་གནས་ལ་དད་
ཅེས་གསུང་། སྙིང་བརྩེ་བ་ཞེས་བྱ་བ་ནི། ཆོས་གོས་གནས་དང་མཐུན་རྐྱེན་
ཕྱིར། ཆོས་ཀྱི་ གྲོགས་ ནི་ སྙིང་བརྩེ་ཞེས། རྒྱུ་ནི་ཚུལ་ཁྲིམས་གཞི་ཡིན་ནོ།
སྦྱིན་སོགས་སྨོན་ལམ་མཚམས་སྦྱར་དགོས། མི་ལུས་ཙམ་ཞིག་དགེ་ལ་གཞོལ།
དལ་བརྒྱད་འབྱོར་བཅུ་ཚང་བ་ལ། ཆོས་ཀྱི་ཡུལ་དབུས་ གང་ ཟག་མཆོག
ཅེས་དང་། སྡོམ་པའི་གཞི་ནི་རྩ་བཞི་ཆང་དང་ལྔ་། ཚུལ་ཁྲིམས་མེད་ན་མྱུ་གུ་
ས་བོན་མེད། དེས་ནི་དེ་བཞིན་ཁྲིམས་སྲུང་མངོན་མཐོ་ལེགས། དལ་འབྱོར་
མི་ལུས་ཆེད་དུ་སྦྱིན་པ་གཏོང་། མི་ལུས་ཡང་དག་དོན་དུ་བཟོད་པ་བསྒོམ།
དེ་བཞིན་བརྩོན་འགྲུས་ཤེས་རབ་བསམ་གཏན་སོགས། སྒྲུབ་པར་བྱའོ་དལ་
རྟེན་འདི་ལས་དབྱེ། ལོངས་སྤྱོད་དབང་ཐང་བསོད་ནམས་ཆེ་ཚད་འཁོར།
- 116 —



ཉེ་དྲུང་མཐུན་རྐྱེན་ཡོན་སྦྱོར་ཁེ་དབང་སོགས། ལང་ཚོ་འབྱོར་བ་བཀྲ་ཤིས་
གང་ཡོད་རྣམས། སྔོན་བསགས་དབང་འབྲས་ཡུལ་སྨིན་དེ་བཞིན་ནོ། དགྲ་
གཉེན་ལ་སོགས་བསམ་སྦྱོར་བཟང་ངན་གྱིས། བཟའ་མི་ཆོས་གྲོགས་གྲོགས་
རྣམས་ངན་འབྲས་ལས། ཡུལ་དུས་གཅོང་རོང་ཚེར་མ་ལ་སོགས་ཡུལ། ཅེས་
གསུངས་སོ། དེ་ལྟར་འབྲས་བུའི་རྒྱུ་དང་རྒྱུ་འབྲས་བུ་ལ་མངོན་པར་གྱུར་བའི་
བསྡུས་དོན་ནོ། གཉིས་པ། འཆི་བ་མི་རྟག་རྐྱེན་ནི་སྣ་ཚོགས་པ། ཆགས་
གནས་འཇིགས་སྟོང་ལ་སོགས་རྒྱུ་མཚན་དགུ། ནམ་འཆི་ཆ་མེད་རླུང་གསེབ་
མར་མེ་བཞིན། ཅེས་སོགས་གསུང་པ་ལྟར་རོ། མི་འཆིའི་ཐབས་ནི་ཇི་ལྟར་
རྙེད་མིན་ཏེ། བློ་ཐག་ཆོད་པ་དམ་པའི་ཆོས་ཞེས་བྱ། གསུམ་པ་འཁོར་བའི་
སྡུག་བསྔལ་ གྱི་ སྐབས་ སུ། མཐོ་རིས་དང་ནི་ངན་སོང་ གསུམ་ སོགས་ལས།
འགྱུར་བའི་སྡུག་བསྔལ་ཁྱབ་པ་འདུ་བྱེད་རྣམས། མེ་དང་མཚོན་ཆས་བརྡེག་
བཙོག་བཙོ་དང་བཤུ། མནན་བཙིར་གསད་གཅོད་ཁྲོ་ཆུ་མེ་འབར་བསྲེགས།
ཤལ་མ་ལི་དང་དམྱལ་ཁམས་བཅོ་བརྒྱད་གནས། ལྕགས་སླང་བརྔོ་དང་ཟངས་
ཁུ་ཁར་བླུགས་དང་། ཁོག་པ་མེ་འབར་ཤ་རུས་རྡུལ་ཕྲན་འཚིགས་། འགྱུར་
བྱེད་ཆུ་བསྐོལ་ནང་བཙོ་མདའ་གྲིས་འབིགས། ཐོ་ལུམ་མེ་འབར་རི་རབ་རྒྱ་
མཚོ་འཁྱོམ། རྩེ་ནས་ལྷུང་ཞིང་གཅན་ཟན་སྣ་ཚོགས་ཟ། ཤ་རུས་སྡུག་བསྔལ་
འགྱུར་བ་བཟོད་མེད་བརྒྱད། སྐེ་བྲེག་ནས་ནི་ཁྲག་འཇིབ་སོག་ལེས་འདྲལ།
ཚེ་ཚད་ལས་དེ་ནམ་ཟད་བར་དུའོ། ཉེ་འཁོར་བཅུ་དྲུག་དམྱལ་ཁམས་ལྷག་
པར་འདུ། གྲང་དམྱལ་བརྒྱུད་ནི་ཆུ་བུར་ཆུ་འཐུམ་དང་། ཆུ་འཁྱག་གངས་རི་
– 117 -
-
------



སྲ་དང་གས་པ་བརྒྱད། ཆུ་བུར་རྡོལ་སོགས་སྔ་མའི་ཉི་ཤུ་འགྱུར། ཉི་ཚེ་བ་ནི།
ཉིན་མོ་བདེ་དང་མཚན་མོ་སྡུག་བསྔལ་དང་། ཉིན་མོ་སྡུག་བསྔལ་མཚན་མོ་
བདེ་བ་སོགས། བདེ་སྡུག་འདྲེས་མ་མདོར་ན་སྡུག་བསྔལ་བཤད། བཞི་པ།
ཡི་དྭགས་ཕྱི་ནང་བར་གསུམ་དཔག་མེད་ཡོད། ཡི་དྭགས་སྡུག་བསྔལ་དཔག་
ཏུ་མེད་པའོ། དུད་འགྲོ་དང་ནི་ལྷ་མིན་ལྷ་ལུས་སོ། མི་ལུས་སྐྱེ་རྒ་ན་འཆི་ཞེས་
བྱ་དང་། བར་དོ་དྲུག་དང་ལས་འབྲས་བསླུ་མེད་སོགས། ཐུན་མོང་སྤྱི་ཡི་ ，
སྔོན་འགྲོ་དང་མཚུངས་སོ། ལྔ་བ་ནི། མི་དགེ་བཅུ་དང་མཚམས་མེད་ལྔ་།
ལྕི་བ་བཞི་དང་ལོག་པ་བརྒྱད། རྣམ་པར་སྨིན་པ་དཔག་ཏུ་མེད། ཁྱད་པར་
ཆོས་འཛིན་དགེ་འདུན་ཡིན། མདོ་སྔགས་སྡེ་གཉིས་གང་ཡིན་ཀྱང་། ཉེས་པ་
བླ་མ་བརྙས་པ་ཆེ། སློབ་དཔོན་སྨད་དང་ལོག་ལྟ་ལྕི། དགེ་སློང་གསེར་དངུལ་
ལེན་པ་དང་། དགེ་འདུན་འདུ་སྒོ་འཕྲོག་སོགས་ཀྱི། ཉེས་པ་མདོ་ལས་ཤེས་
པར་བྱ། དྲུག་པ་སྐྱབས་འགྲོའི་སྐབས་སུ་གཞུང་བཞིན་སྐྱབས་འགྲོ་གང་འོས་
ལས་ཤེས་པར་བྱའོ། སེམས་བསྐྱེད་ནི། ཐེག་པ་ཆེ་ཆུང་གཉིས་ལས་ཤེས་པར་
བྱའོ། རྡོར་སེམས་སྒོམ་བཟླས་ནི་གཞུང་བཞིན་བདུད་རྩི་འབེབས་སྦྱོང་དང་།
ཕྱི་ནང་ གསང་ གསུམ་ གྱིས་ སྦྱོང་ བར་ དམིགས་ པ་ ནི་ གཞུང་ ཁྲིད་ ལྟར་ རོ།
མཎྜལ་གྱི་ཚོགས་ བསགས་ པ་ ལ། སྐུ་ གསུམ་ ལྷུན་གྲུབ་ ཀྱི་མཎྜལ་ནི་ བླ་ མ་
དགོངས་འདུས་ལས་བྱུང་བ་བཞིན་ཁྱད་པར་འཕགས་པའོ། བདུན་པ་བླ་མའི་
རྣལ་འབྱོར་མཆོག་གི་བྱིན་རླབས་ ཅན་ གཞུང་ཁྲིད་ ལྟར་རོ། ཁྱད་ པར་དུ་
སངས་ཤུལ་སྤྲུལ་སྐུ་པད་མ་ཆོས་དབྱིངས་རྡོ་རྗེས་འདི་ལྟར་གསུངས། མདུན་
— 118
—



གྱི་མདའ་གང་སྟེང་གི་ནམ་མཁའ་ལ། ཉོན་མོངས་སྒྲིབ་པའི་བགས་ཆགས་
བུད་ཤིང་རྣམས། བདག་མེད་རྟོགས་པའི་ཡེ་ཤེས་མེ་ཡིས་བསྲེགས། གཉིས་
སྣང་བག་ཆགས་བྲལ་བརྡར་རྟོག་མེད་ཀྱི། ཞིང་ལྤགས་སྟེང་དུ་རྩ་བའི་བླ་མ་
མཆོག རྡོ་རྗེ་ཐེག་པའི་རྗེས་སུ་བཟུང་བ་ཉིད། ཨོ་རྒྱན་རྡོ་རྗེ་འཆང་གི་རྣམ་
པར་གསལ། ཅེས་སོ། བརྒྱད་པ། དབང་བཞི་ཡན་དུ་བཟླས་པ་བསྙེན་པའི་
ཚུལ་དང་སྒྲུབ་པའི་གཙོ་བོ་བསྙེན་ཚད་དང་བསྙེན་པའོ། ལས་སྦྱོར་ཀ་དག་གི་
གཉུག་མར་ལ་བཟླའོ། ཞེས་སོ། དགུ་པ་ནི། ཟག་བཅས་ཟག་མེད་ཆོས་
རྣམས་ཀུན། ཞེས་དང་། བཅུ་པ་ནི། སྒྲ་དོན་འཛིན་ པ་ ཟག་ བཅས་ སུ།
གཉིས་སུ་མེད་པ་ཆོས་ཉིད་དབྱིངས། བཅུ་གཅིག་པ། དོན་དམ་བདེན་པ་
གྲུབ་ཅིག་གོ། ཞེས་སངས་ཤིས་ཡང་སྤྲུལ་པ་ཁོ་རང་ལ་གཉུག་མར་གནས་ཡོད་
པའི་རྒྱུ་མཚན་བཞིན་སྔོན་འགྲོའི་འགྲེལ་བ་བསྡུས་དོན་འདི་ཉིད་ཨ་ཆེན་གྱིས་
བསྐུལ་ངོར་དཔལ་ཆོས་འཁོར་ལྷ་ས་རུ་ལྕགས་འབྲུག་ལོར་ཤར་མར་དུ་བྲིས་པའོ།
དགེའོ། །
-
-
- 119
--



དག་ཉམས་རིག་པའི་བརྡ་མཛོད་ལས། རྗེ་བཙུན་མི་ལ་རས་པའི་བླ་
མའི་རྣལ་འབྱོར་བྱིན་རླབས་མྱུར་འཇུག་མོས་པའི་ཆུ་རྒྱུན་བཞུགས་སོ།
ན་མོ་མཧཱ་གུ་རུ་དེ་ཝ་ཌཱཀྐི་ནི། ཐོག་མར་དབྱངས་གསལ་གྱིས་ངག་བྱིན་
རླབས་བྱས་ལ། སྔོན་འགྲོ་མདོར་བསྡུས་ཐེག་ཆེན་ལམ་བཟང་ནི། ཙིཏྟ་ཨ།
བླ་མ་མཁྱེན་ནོ་ཞེས་ལན་གསུམ་བརྗོད་ལ། དྲིན་ཅན་རྩ་བའི་བླ་མ་ཆོས་སྐུ་རྡོ་
རྗེ་འཆང་ཆེན་པོ་མཁྱེན་ནོ། ཤིན་ཏུ་དལ་འབྱོར་རྙེད་དཀའ་ཐོབ་པ་ད་རིས་
ཙམ། མི་རྟག་འཆི་བ་ནམ་འོང་ངེས་པར་ཆ་མ་མཆིས། དགེ་སྡིག་ལས་འབྲས་
བསླུ་མེད་ཡིན་པར་ངེས། ཐར་ལམ་ཐོབ་པ་དཔལ་ལྡན་བླ་མའི་ཐུགས་རྗེས་
བཟུང་། ཞེས་ངེས་ཤེས་གཏིང་ནས་སྐྱེས་ཏེ། སྐྱབས་སུ་འགྲོ་བ་ནི། ན་མོ།
བདག་སོགས་འགྲོ་ཀུན་བྱང་ཆུབ་བར། རྩ་གསུམ་དཀོན་མཆོག་སྐྱབས་སུ་མཆི།
གཞན་དོན་སངས་རྒྱས་ཐོབ་བྱའི་ཕྱིར། སྨོན་འཇུག་དོན་དམ་བྱང་སེམས་
བསྐྱེད། ཞེས་ ལན་ གསུམ་ བྱའོ། རྡོར་ སེམས་ བསྒོམ་ བཟླས་ ནི། ཨ༔
བདག་ཉིད་སྤྱི་བོར་པད་ཟླའི་སྟེང་། བླ་མ་རྡོར་སེམས་ཡབ་ཡུམ་གྱི། ཐུགས་
ཀའི་སྔགས་ལས་བདུད་རྩིའི་རྒྱུན། བབས་པས་ནད་གདོན་སྡིག་སྒྲིབ་སྦྱངས།
- 120 -



ཡི་གེ་བརྒྱ་བ་བརྒྱ་རྩ་བརྒྱད་བཟླས་སོ། འོད་ཞུ་ནི། རྡོར་སེམས་འོད་ཞུ་རང་
ལ་ཐིམ། བདག་སྣང་ལྷ་སྔགས་ཆོས་སྐུའི་ངང་། ཨཱ། ཞེས་སོ། མཎྜལ་ནི།
ཨོཾ་ཨཱ་ཧཱུྃ། གུ་རུ་དེ་ཝ་ཌཱཀྐི་ནི་ས་པ་རི་ཝ་ར་རཏྣ་མཎྜ་ལ་སུ་ཙ་མེ་གྷ་ཨཱ་ཧཱུྃ། ཞེས་
ཕུལ་ལོ། བླ་མའི་རྣལ་འབྱོར་བསྒོམ་པ་ནི། ཨཱ། རང་མདུན་ནམ་མཁར་པད་
མ་དང་། ལྷོད་འབོལ་དར་ཟབ་བརྩེགས་པའི་སྟེང་། རི་དྭགས་བསེ་རུའི་
ལྤགས་པའི་གདན། དེ་སྟེང་རྩ་བའི་བླ་མ་ནི། རྗེ་བཙུན་མི་ལ་རས་པ་སྨུག
ཞལ་གཅིག་ཕྱག་གཉིས་རོལ་སྟབས་སུ། ཕྱག་གཡས་མགུར་མའི་ཕྱག་རྒྱ་སྙན།
ཕྱག་གཡོན་དུམ་གཅིག་ཀ་པ་ལ། འདོད་ཡོན་ལྔ་ཡི་ཕྱག་རྒྱ་འཆང་། སྐུ་ལ་
དར་དཀར་ན་བཟའ་དང་། པད་མ་རག་གའི་བསྒོམ་ཐག་བསྡམས། དབུ་སྐྲ་
ལྕང་ལོ་མཐོན་མཐིང་འཁྱིལ། ཞལ་ནི་ཉ་རྒྱས་ཟླ་བའི་ཞལ། ཚེམས་དཀར་
གཞོན་ནུ་བཅུ་དྲུག་གི། ལང་ཚོ་རྒྱས་ཤིང་གཟི་འོད་འབར། དེ་ཡི་ཐུགས་ཀར་
བླ་མ་མཆོག གུ་རུ་པད་མ་ཐོད་ཕྲེང་རྩལ། རྒྱན་དང་ཆ་ལུགས་མ་འདྲེས་
གསལ། རིགས་བདག་བླ་མ་རྡོ་རྗེ་འཆང་། ཆོས་སྐུ་ཡུམ་དང་གཉིས་མེད་
འཁྲིལ། འཁོར་དུ་བརྒྱུད་གསུམ་རིག་འཛིན་དང་། རྒྱལ་བ་རྒྱ་མཚོ་ རྩ་བ་
གསུམ། མཁའ་འགྲོ་ཆོས་སྐྱོང་དམ་ཅན་བསྐོར། སྐྱབས་ཀུན་འདུས་པའི་ངོ་
བོར་བཞུགས། ཐུགས་དམ་བསྐུལ་བ་ནི། ཀྱེ་ཀྱེ། བླ་མ་རིན་པོ་ཆེ། བདག་
ལ་རེ་ས་གཞན་ན་མེད། རྗེ་བཙུན་རྡོ་རྗེ་འཆང་ཆེན་པོས། དབྱེར་མེད་མཆོག་
གི་དངོས་གྲུབ་སྩོལ། མི་ལ་རས་པ་ཐུགས་རྗེ་ཅན། ཚེ་གཅིག་སངས་རྒྱས་ཐོབ་
པ་ཡི། ཕྱག་རྒྱ་ཆེན་པོའི་དངོས་གྲུབ་སྩོལ། ཨོཾ་ཨ་གུ་རུ་ཧ་ས་བཛྲ་ཧཱུྃ། ཞེས་
- 121 -



ལན་གསུམ་མམ་བདུན་དུ་བསྐུལ་ལོ། ཚིག་བདུན་གསོལ་འདེབས་ཅི་མང་བྱའོ།
བླ་མ་འོད་ཞུ་ནི། བླ་མའི་གནས་གསུམ་འབྲུ་གསུམ་ལས། དཀར་དམར་
མཐིང་གསུམ་འོད་ཟེར་འཕྲོས། བདག་གི་གནས་གསུམ་རིམ་བཞིན་ ཐིམ།
སྒྲིབ་གསུམ་དག་ནས་སྐུ་གསུང་ཐུགས། བྱིན་རླབས་དབང་དང་དངོས་གྲུབ་
ཐོབ། བླ་ མའི་ སྐུ་ ཡི་ ཆ་ རྣམས་ ལས། འོད་ ཟེར་ ཁ་ དོག་ ལྔ་ འཕྲོས་ ནས།
བདག་ལུས་ཕུང་པོ་ལྔ་ལ་ཐིམ། སྐུ་ལྔའི་དབང་དང་དངོས་གྲུབ་ཐོབ། སྒྲིབ་
བཞི་དག་ནས་ལམ་བཞི་སྦྱོང་། འབྲས་བུ་སྐུ་བཞི་མངོན་དུ་གྱུར། མཐར་ནི་
བླ་མ་འོད་ཞུ་རང་ལ་ཐིམ། ཆོས་སྐུ་རྡོ་རྗེ་འཆང་དང་དབྱེར་མེད་པར། རིག་
སྟོང་འཁོར་འདས་ཀུན་བཟང་ཞལ་ལ་བལྟ། ཨཱ་ཨཱ་ཨཱ། དགེ་བ་འདིས་མཐུས་
བདག་གཞན་རྫོགས་སངས་རྒྱས། ཐམས་ཅད་བྱང་ཆུབ་ཆེན་པོའི་རྒྱུ་རུ་བསྔོ།
ཞེས་པའང་། ལྕགས་ལུག་ལུག་ཟླ་བའི་ཚེས་བཟང་ལ་གནས་མཆོག་དྷེ་ཝི་ཀོ་
ཌའི་ཞིང་། ཆོས་རྒྱལ་སྲོང་བཙན་སྒམ་པོའི་སྒྲུབ་ཕུབ་དངོས་གྲུབ་ཀུན་འབྱུང་
ནས་གཏེར་བཞེད་པད་མ་ལས་རབ་རྩལ་ལམ་ཨོ་རྒྱན་ཀུན་སྐྱོང་གླིང་པས་བགྱིས་
པའོ། གུབྱེ་བརྡ་ཐིམ། གང་ཟག་སྐལ་བ་དང་ལྡན་པ་རྣམས་དང་ཁྱད་པར་
དབུ་རྩ་མདོ་སྔགས་བྱང་ཆུབ་གླིང་གི་གསེར་མཁར་དགུ་ཐོག་ཏུ་དར་ཞིང་རྒྱས་
པའི་རྒྱུར་གྱུར་ཅིག དགེའོ། སངས་སྤྲུལ་པས་སོ། །
- 122 -



རྗེ་བཙུན་རྩ་བ་གསུམ་གྱི་ཚོགས་མཆོད་རྣམ་
དཀར་ལམ་བཟང་བཞུགས་སོ།
འདིར་ དབྱིངས་ ཀྱི་ ཡེ་ ཤེས་ ཀ་ པ་ ལ་ རབ་ ཚོགས་ རྫས་ འབྱོར་ ཚད་
བཤམས་པ་དང་། ཡང་ན་རྣལ་འབྱོར་བཟའ་ཚོགས་ཀྱང་རུང་ངོ༌། རིཡཾཁཾ།
ཨོཾ་ཨ་ཧཱུཾ། དབྱིངས་ཀྱི་ཡེ་ཤེས་བྷནྡྷ་འབར་བའི་སྣོད། འདོད་ཡོན་སྣ་ཚོགས་
བདེ་ཆེན་ཚོགས་ཀྱི་རྫས། ནང་བཅུད་རིག་འཛིན་དཔའ་བོ་མཁའ་འགྲོ་དང་།
རང་རིག་གཙོ་ལ་རང་མདངས་འཁོར་ཚོགས་བཅས། རྩ་བ་གསུམ་དང་ཡེ་
ཤེས་འཇིག་རྟེན་གྱི། དམ་ཅན་རྒྱལ་བ་རྒྱ་མཚོའི་ཞིང་ཁམས་ལ། དམ་རྫས་
ཚོགས་ཀྱི་མཆོད་པ་རི་རྒྱལ་ལྟར། ཤ་ཆེན་རི་བོ་བཏུང་བའི་དམ་ཚིག་རྫས།
རྒྱ་མཚོ་ལྟ་བུའི་ཨ་མྲི་ཏ་དང་ནི། སྲིད་ན་འདོད་པའི་དཔལ་ཡོན་མ་ལུས་ཀུན།
ཟག་མེད་ཚོགས་ཀྱི་མཆོད་དོ་ཐུགས་དམ་བསྐང་། དངོས་སུ་འབྱོར་བ་ཇི་སྙེད་
ཚོགས་ཀྱིས་མཆོད། ཡིད་འོང་རྒྱན་གྱི་མཆོད་ཚོགས་ཐུགས་དམ་བསྐང་། བློ་
ཡི་བླངས་ཏེ་དམ་རྫས་ཚོགས་ཀྱིས་མཆོད། ཏིང་ངེ་འཛིན་ཀྱི་སྤྲུལ་བའི་ཐུགས་
དམ་བསྐང་། མཆོད་དོ་བཤགས་སོ་བསྐང་ངོ་དམ་ཚིག་བསྐང་། ཉམ་པ་
- 123 —



བསྒྲལ་ལོ་ཡི་དམ་ལྷ་ལ་འབུལ། ཚེ་རབས་བསྒྲུང་བའི་ལས་ཀྱི་སྒྲིབ་པ་བཤགས།
ཉོན་མོངས་ལ་སོགས་ ཐར་བ་སྒྲུབ་པའི་གེགས། མ་ལུས་བྱང་ཞིང་དག་ནས་
དངོས་གྲུབ་སྩོལ། ལྷག་རོལ་དབང་ཕྱུག་ཐུགས་དམ་བསྐང་གྱུར་ ཅིག ཚེ་
ཆོས་བྱང་ཆུབ་སྒྲུབ་པའི་བར་ཆད་སེལ། བླ་མེད་ཕྱག་རྒྱ་ཆེན་པོའི་སར་བསྐྱོད་
ནས། རྡོ་རྗེ་འཆང་དབང་ཧེ་རུ་ཀ་བཞིན་དུ། རྣལ་འབྱོར་དབང་ཕྱུག་ཁྱེད་
དང་མཚུངས་པར་ཤོག ཨོཾ་ཨ་ཧཱུཾ་བཛ་གུ་རུ་དེ་ཝ་ཌཱཀྐི་ནི་ས་པ་རི་ཝ་ར་ག་ན་
ཙཀྲ་པུཙྪ་ཧོ། ཨུ་ཙུ་ཌ་བྷ་ལིང་ཏ་ཁ་ཁ་ཁཱི་ཏྟི། ཅེས་ཕུལ་ན་ཚེ་འདིར་བསོད་
ནམས་ཟད་མཐའ་མེད། ཕྱི་མ་བྱང་ཆུབ་ལམ་ལ་འགོད། ཕྱག་རྒྱ་ཆེན་པོའི་
རིག་འཛིན་སར། མཆོག་བརྙེས་རྡོ་རྗེ་འཛིན་པར་འགྱུར། ཐེ་ཚོམ་མེད་དོ་ས་
མ་ཡ། གུ་ཧཱུྃ། ཅེས་པའང་གདོང་དྲུག་སྙེམས་བློས་སྒོ་གསུམ་མི་ཕྱེད་དད་པས་
བསྐུལ་ངོར། གཏེར་སྟོན་ཀུན་སྐྱོང་གླིང་པས་ལྷ་ས་རུ་སྒྲ་རྒྱལ་ལྕགས་ཁམས་ཀྱི་
ལྔ་མཆོད་ཆེན་མོའི་ཉི་མ་ལ་རྟེན་འབྲེལ་དུ་སྦྱར་བའོ། དགེའོ། །
- 124



རིག་འཛིན་འདུས་པའི་ཚོགས་གླུ་ ཌཀེ་
དགྱེས་པའི་མཆོད་སྤྲིན་བཞུགས་སོ།
ཨ་ཧོ། གདོད་ནས་མི་འགྱུར་འོད་གསལ་གཉུག་མ་ཡི་གཤིས་ལུགས།
སྤྲོས་བྲལ་ཟུང་འཇུག་བདེ་ཆེན་ཡེ་ཤེས་ཀྱི་ཉམས་འགྱུར། ལྷན་སྐྱེས་རྡོ་རྗེ་
བཙུན་མོ་གསང་མཆོག་གི་དགའ་མ། ཅིར་སྣང་ཆོས་སྐུར་འཆར་བའི་སྐྱོ་
གྲོགས་ལ་ ཕེབས་དང༌། ཆོས་ཉིད་གཞིར་རྫོགས་ངོ་བོ་ཀ་དག་གི་ཞིང་ན།
ཐིག་ལེ་ཉག་གཅིག་གཉུག་མ་སྤྱི་བླུགས་ཀྱི་དགོངས་དབྱིངས། ལྟ་བ་ཕྱོགས་
ལྷུང་བྲལ་བའི་ཚོགས་འཁོར་ཞིག་བསྐོར་ཡོད། རིག་སྟོང་ཆོས་སྐུའི་མཁའ་འགྲོ་
དགའ་སྟོན་ལ་རོལ་ཤོག འོད་གསལ་ཁོར་ཡུག་རང་བཞིན་ལྷུན་གྲུབ་ཀྱི་ཞིང་
ན། མ་བཅོས་བློ་ལས་འདས་པ་ཡེ་ཤེས་ཀྱི་རང་མདངས། སྒོམ་པ་དམིགས་
གཏད་བྲལ་བའི་ཚོགས་འཁོར་ཞིག་ བསྐོར་ཡོད། གསལ་ སྟོང་ལོངས་སྐུའི་
མཁའ་འགྲོ་དགའ་སྟོན་ལ་རོལ་ཤོག ཡོངས་གྲུབ་ལྷུན་འབྱམས་ཐུགས་རྗེ་ཀུན་
ཁྱབ་ཀྱི་ཞིང་ན། བཏང་བཞག་འགྲོ་འོང་ལས་འདས་བྱར་མེད་ཀྱི་བརྟུལ་
ཞུགས། སྤྱོད་པ་སྤང་བླང་བྲལ་བའི་ཚོགས་འཁོར་ཞིག་བསྐོར་ཡོད། སྣང་
- 125 -



སྟོང་སྤྲུལ་སྐུའི་མཁའ་འགྲོ་དགའ་སྟོན་ལ་རོལ་ཤོག སྒྲོན་དྲུག་དྭངས་མ་ཆེན་
པོ་འཇའ་ཟེར་གྱི་སྦུབས་ན། རིག་མདངས་མ་འགགས་སྐུ་དང་ཡེ་ཤེས་ཀྱི་ཚོམ་
བུ། འོད་གསལ་སྣང་བ་བཞི་ཡིས་ཚོགས་འཁོར་ཞིག་བསྐོར་ཡོད། ཆོས་ཟད་
བློ་འདས་མཉམ་ཉིད་དགའ་སྟོན་ལ་རོལ་ཤོག གཏིང་གསལ་ཐིག་ལེ་ཆེན་པོ་
གྲྭ་ཟུར་ནི་མི་འདུག རང་བྱུང་སྒྲོན་མ་རྣམ་བཞིར་གསལ་འགྲིབ་ནི་མི་གདའ།
ཅིར་སྣང་ཡེ་གདངས་འཁོར་ལོར་རྩོལ་སྒྲུབ་གྱིས་ཅི་བྱེད། ད་ནི་གཉུག་མའི་ཡེ་
ཤེས་ཁ་ཡན་དུ་གློད་གཏོང་། གཟུང་འཛིན་འཁྲུལ་བའི་སྣང་བ་སྐྱེ་མེད་དུ་གྲོལ་
བས། འཁོར་ འདས་ མཉམ་ བརྡལ་ མ་ བཅོས་ རང༌ བྱུང་ གི་ སངས་ རྒྱས།
གདོད་མའི་མགོན་པོའི་རྒྱལ་ས་རང་མལ་ནས་རྙེད་བྱུང་། གུ་ཡངས་བློ་བདེའི་
རྟ་བདུན་སྙིང་དབུས་སུ་ཤར་དེ། ང་ཚོ་ཀུན་བཟང་བླ་མའི་བུ་རྒྱུད་ཞིག་ཡིན་ན།
ངེས་གསང་ཐེག་པ་མཆོག་གི་མྱུར་ལམ་གྱི་ཁྱད་ཆོས། འཕོ་ཆེན་འཇའ་ལུས་རྡོ་
རྗེའི་ཟློས་གར་ལ་བརྟེན་ནས། ཁམས་གསུམ་འཁོར་བ་དོང་སྤྲུགས་འགྲོ་དོན་
ལ་ཕེབས་འགྲོ། སྐལ་ལྡན་རྡོ་རྗེའི་མཆེད་ལྕམ་འདིར་འདུས་ཀྱི་ཚོམ་བུ། ཐེ་
ཚོམ་སོམ་ཉི་བྲལ་བས་དད་མོས་ཀྱི་འདུན་སྦྱོར། གཙང་དམེའི་གཉིས་འཛིན་
དག་པ་བརྟུལ་ཞུགས་ཀྱི་སྤྱོད་པ། བདེ་སྟོང་ཚོགས་ཀྱི་འཁོར་ལོའི་དགའ་སྟོན་
ལ་རོལ་དང་། བསམ་མི་ཁྱབ་པའི་ཆོས་ཉིད་ཟབ་མོ་ཡི་བདེན་མཐུས། འོག་
མིན་མཁའ་ལ་སྤྱོད་པའི་གྲོང་ཁྱེར་གྱི་འདུ་བར། ཟག་མེད་བདེ་ཆེན་རོལ་བའི་
ལོངས་སྤྱོད་ཀྱི་དཔལ་ལ། ཚོམ་བུ་གཅིག་ཏུ་སྤྱོད་པའི་སྨོན་ལམ་ཞིག་ཡོད་དོ།
- 126 -



འཁོར་འདས་གཞི་རྫོགས་ཀ་དག་ཀུན་བཟང་གི་ཀློང་དུ། སྐྱེ་འགགས་གནས་
གསུམ་འོད་གསལ་གཤིས་ལུགས་ཀྱི་འབྲས་བུ། མ་བཅོས་རབ་འབྱམས་རྒྱལ་
བའི་ཡེ་ཤེས་དེ་མཉམ་བརྡལ། ཁྱད་ཆོས་ཟབ་མོ་ཕྱག་རྫོགས་ཨ་ཏི་ཡི་གནས་
ལུགས། ཚེ་འདིར་རིག་འཛིན་ཐོབ་པའི་སྨོན་ལམ་ཞིག་ཕུལ་ལོ། ཅེས་པའང་
སངས་ཤུལ་ཡང་སྤྲུལ་དཀོན་མཆོག་བསྟན་པའི་རྒྱལ་མཚན་གྱིས་རང་སློབ་འབྲི་
གུང་བ་དགེ་སློང་དངོས་གྲུབ་དང་ལྷ་རྗེ་བསོད་ནམས་བག་དྲོའི་ངོར་གནས་
མཆོག་ཙ་རི་ཊ་རུ་གདམས་པའོ། དགེའོ། །
– 127 -



དཔ[བཙགིངས་བམཟིད]] སྒྲིབ་
དངཊཡུང་]སཕྱི་ཕྱི༌གཉིསER?
དི་བཞུཊ།
ཀ་དག་རིག་པའི་ རྩལ་ སྣང་ལས། རྗེ་བཙུན་སྒྲོལ་མའི་ལས་ཚོགས་
བསྟན། ས་ མ་ ཡ། དེ་ལ་ དང་པོ་ རང་སྣང་རྣམ་པར་དག་ པའི་དབྱིངས།
མདུན་གྱི་ནམ་མཁར་རྩ་གསུམ་རྒྱལ་བ་རྒྱ་མཚོའི་ངོ་བོའི་རྗེ་བཙུན་འཕགས་མ་
སྒྲོལ་མ་མངོན་སུམ་དུ་བཞུགས་པར་མོས་ལ་འདི་སྐད་དོ། ཅེས་དད་པའི་ཕྱག་
རྒྱ་དང་བཅས་དབྱངས་སྙན་པོས་ངག་གིས། སྣང་ཡུལ་གཡུ་ལོ་བཀོད་པའི་
ཞིང་ཁམས་སུ། མདུན་གྱི་ནམ་མཁར་འཕགས་མ་བཞུགས་པར་དམིགས།
ཅེས་དག་དྲན་དང་མོས་གུས་གསལ་ལོ། ཏཾ་འཇིགས་པ་ཀུན་སྒྲོལ་རྒྱལ་བའི་
ཡུམ་གྱུར་མ། བསོད་ནམས་དཔལ་སྟེར་འཆི་མེད་ཚེ་སྦྱིན་མ། ཡིད་བཞིན་
འཁོར་ལོའི་ཡུམ་ལ་ཕྱག་འཚལ་ལོ། ཚེ་ཆོས་མཐར་ཕྱིན་མཆོག་གི་དངོས་གྲུབ་
སྩོལ། ཅེས་དངོས་གཞིའི་དང་པོ་དངོས་གྲུབ་གཉིས་ཀྱིས་སྒོ་འཕར་འབྱེད་པའི་ ་
- 128 -



ཕྱིར་དུ་ཕྱག་འཚལ་དེ་ཉིད་ཉེར་གཅིག་བརྗོད་ལ་ཕྱག་ཀྱང་ཉེར་གཅིག་ཕུལ་བར་
བྱའོ། དེ་ནས་མཆོད་ཚོགས་ཅི་འབྱོར་དམིགས་ཡུལ་སོགས་བློ་ཡིས་བླངས་ནས་
འདི་ལྟར་བརྗོད་པར་བྱ་བ་ནི་འཇིགས་ཚོགས་རྣམ་པར་མཐར་བྱེད་པའི་སྒྲོལ་མ་
འདི་སྐད་དོ། ཨོ་སྣང་སྲིད་དཔལ་ཡོན་མ་ལུས་མཆོད་པ་འབུལ། གུས་པའི་
ཕྱག་འཚལ་སྐྱབས་མཆི་སྡིག་ལྟུང་བཤགས། འཕགས་མ་ཡོངས་ཀྱི་སྐྱེ་ཀུན་རྗེས་
བཟུང་ནས། འཇིགས་པ་ཀུན་སྐྱོབ་ཚེ་ཆོས་མཐར་ཕྱིན་ཤོག ཅེས་མཎྜལ་
ཡང་འབུལ་བར་བྱའོ། ཕྱག་འཚལ་གསུམ་བརྗོད་ཀྱང་ལེགས། དེ་ནས་སྒྲོན་
མའི་ཚེ་སྒྲུབ་པ་ནི། ཏཾ། འཕགས་མའི་སྐུ་ལས་རང་འདྲ་གྲངས་མེད་འཕྲོས།
སྲིད་ཞིའི་ཚེ་བསོད་དཔལ་ཡོན་ཀུན་བསྡུས་ནས། སྐུ་སྔགས་ཕྱག་མཚན་དང་
བཅས་རང་ལ་ ཐིམ། འཆི་མེད་ མཆོག་ གི་ དངོས་ གྲུབ་ ཐོབ་ པར་ དམིགས།
ཅེས་རྩ་སྔགས་བརྗོད་པར་བྱའོ། ཨོ་ཏ་རེ་ཏཾ་སྭཱཧཱ། ཞེས་དང་། ཨོ་ཏ་རེ་ཏུ་ཏྟ་
རེ་ཏུ་རེ་ཏཾ་སྭཱཧཱ། བརྒྱ་རྩ་བཟླས་སོ། གཡང་འགུག་ནི། ཨོ་འཕགས་མ་ཉེར་
གཅིག་ལྷ་སྔགས་ཕྱག་མཚན་ལས། འོད་ཟེར་ཁ་དོག་ཕྱོགས་བཅུར་འཕྲོས་པ་
ཡིས། འཁོར་འདས་ཕྱ་གཡང་བཀྲ་ཤིས་རྒྱལ་མཚན་དང༌། མཆོག་དང་ཐུན་
མོང་དངོས་གྲུབ་གཡང་བསྡུས་ནས། སྒྲུབ་པ་པོ་ལ་ཆར་བཞིན་འབབས་པར་
དམིགས། ཨོཾ་རཏྣ་ཨིཎྜ་ནི་སརྦ་བ་སུ་པ་ལ་རཏྣ་བྷེ་ སརྦ་ཝ་ ཤཾ་རུ་ཡེ་བསྡུས་
བསྡུས་སཱཧཱ། ཅེས་བཟླས་པས་གཏེར་དང་ལོངས་སྤྱོད་མི་ཟད་པ་ཐོབ་པར་
འགྱུར་རོ། མཐར་བསྡུ་རིམ་ནི། རང་མདུན་ལྷ་ཚོགས་འོད་ཞུ་རང་ལ་ཐིམ།
- 129 -



རང་ཡང་མི་དམིགས་འོད་གསལ་ཀློང་དུ་ཡལ། ཅེས་པའི་རྟག་ཆད་ཀྱི་མཐའ་
བསལ་ཏེ། དགེ་བསྔོ་ཤིས་བརྗོད་ནི། བསོད་ནམས་ཚོགས་གཉིས་ཆོས་སྐུར་
བསྔོ། དོན་གཉིས་ལྷུན་གྲུབ་བཀྲ་ཤིས་ཤོག ཅེས་པའང་གཏེར་གྱི་གདུང་
རྒྱུད་ལྕགས་ཁུང་ལྷ་རིགས་ཀྱི་སྲས་མོ་ནོར་རྒྱུན་ལྷ་མོས་དར་དང་བཅས་བསྐུལ་
ངོར་རིགས་ གཅིག་ ལྕགས་ཁུང་གི་གཏེར་སྲས་ སངས་ ཤིས་ཡང་ སྤྲུལ་ དཀོན་
མཆོག་བསྟན་པའི་རྒྱལ་མཚན་གྱིས་ལྕགས་འབྲུག་ལོའི་ཧོར་ཟླ་གཉིས་པའི་ཚེས་
བཅོ་བརྒྱད་ ལ་ གསེར་ ཐང་ ཞོ་ རོག་དགོན་ དུ་ ཤར་ མར་ བྲིས་ ཏེ་ སྤེལ་ བའོ།
དགེའོ། ། །
– 130
—



དགོངས་གཏེར་བྱིན་རླབས་ཡོངས་འདུས་ལས་
སངས་རྒྱས་སྨན་བླའི་དམིགས་སྦྱོང་བཞུཊ་སོ།
ན་མོ་མཧཱ་བྷེ་ཥ་ཛ་ཡེ་རཏྣ་ཨ་བྷི་ཥཉྩ་ཨཱ། ན་མོ། སངས་རྒྱས་ཆོས་དང་
དགེ་འདུན་ཚོགས་མཆོག་ལ། བྱང་ཆུབ་བར་དུ་བདག་ནི་སྐྱབས་ སུ་ མཆི།
རང་གཞན་དོན་གཉིས་རབ་སྒྲུབ་འཕྲིན་ལས་ཕྱིར། བྱང་ཆུབ་མཆོག་གི་སེམས་
ནི་བསྐྱེད་པར་བགྱི། ཞེས་སྐྱབས་སེམས་ཅི་ནུས་དང་། སྤྲོ་ན་ཚད་མེད་བཞི་
སྒོམ་པར་བྱའོ། འཁོར་འདས་ཆོས་རྣམས་སྟོང་པའི་ངང་ཉིད་ལས། སྐད་
ཅིག་རང་གི་སྤྱི་བོར་པད་ཟླའི་སྟེང་། བླ་མ་སྨན་པའི་རྒྱལ་པོ་སྐུ་མདོག་མཐིང་།
ཕྱག་གཡས་མཆོག་སྦྱིན་རྣམ་ རྒྱལ་ ཨ་ རུ་ ར། གཡོན་ པའི་ ཕྱག་ གིས་ མཉམ་
བཞག་ལྷུང་བཟེད་ འཛིན། བདུད་ རྩི་ དཔག་ མེད་ ཡེ་ ཤེས་ དམ་ ཚིག་ གིས།
བསྐང་ནས་མཚན་དཔེའི་གཟི་བྱིན་འོད་དུ་འབར། ཆོས་གོས་རྣམ་གསུམ་
གསོལ་ཞིང་དཀྱིལ་ཀྲུང་གིས། སྐྱབས་ཀུན་འདུས་པའི་བདག་ཉིད་ཆེན་པོར་
བཞུགས། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་
པར་རྫོགས་པའི་སངས་རྒྱས་སྨན་གྱི་བླ་བཻཌཱུརྱ་འོད་ཀྱི་རྒྱལ་པོ་ལ་ཕྱག་འཚལ་ལོ།
– 131 -



E
མཆོད་དོ། སྐྱབས་སུ་མཆིའོ། བྱིན་གྱིས་བརླབ་ཏུ་གསོལ། བདག་སོགས་
འགྲོ་དྲུག་སེམས་ཅན་ཐམས་ཅད་ཀྱི་ནད་གདོན་སྡིག་སྒྲིབ་ཐམས་ཅད་བྱང་ཞིང་
དག་ནས་མྱུར་དུ་མངོན་པར་རྫོགས་པ་སངས་རྒྱས་པར་བྱིན་གྱིས་རླབས་པར་
མཛད་དུ་གསོལ། ཞེས་ལན་གསུམ་མམ་བདུན། བཅུ་གྲངས། བརྒྱ་སྟོང་
སོགས་ཅི་ནུས་བཟླས་སོ། སྨན་གཟུངས་ནི། ཨོཾ་བྷི་ཥ་ཛ་བྷི་ཥ་ཛུ་མཧཱ་བྷི་ཥ་ཛུ་
རྭ་ཛ་ས་མུད་ག་ཏེ་སྭཱ་ཧཱ། བརྒྱ་སྟོང་ཁྲི་འབུམ་སོགས་བཟླས་རྗེས། སྤྱི་གཙུག་
བདེ་གཤེགས་སྨན་གྱི་བླ། འོད་ཞུ་ཡེ་ཤེས་བདུད་རྩི་མཐིང་གར་གྱུར། ཚངས་
བུག་ནས་ཞུགས་ལུས་སེམས་རྩ་གནས་ཁྱབ། ཚེ་རབས་བགྲངས་པའི་ནད་
གདོན་སྡིག་ལྟུང་དག རང་ཡང་ ཨ་ རུ་སྨན་གྱི་རྣམ་པར་ གྱུར། དེ་ཡང་
དམིགས་མེད་ཀུན་བཟང་ཀློང་དུ་ཡལ། དགེ་འདིས་ཁམས་གསུམ་འཁོར་བ་
དོང་སྤྲུགས་ཤོག ཅེས་དད་ལྡན་མ་རིག་འཛིན་སྒྲོལ་དཀར་གྱིས་སྐུལ་ངོར་
སངས་སྤྲུལ་པས་ལྷ་ལྡན་སྨན་རྩིས་ལྡིང་ཁང་དུ་སྦྱར་བའོ། དགེའོ། །
– 132 —



zhe
ཝས་ཚོཊ་ཚོཊ་མེད་དུ་སྒྲུབྦ་པའི་སྦྱིན་ཐམིགས་པ་ཡུལྷུཔ་སོ།
%
;
མས
སྤྲོས་མེད་ངང་། སྦྱིན་བསྲེག་ནི། ཧཱུྃ་ གྷུམ། སྣང་སྲིད་རྣམ་དག་
གཞལ་ཡས་ཁང་། བདག་ལུས་གདན་གསུམ་ཚང་བའི་གནས། རང་རིག་རྩ་
བ་གསུམ་གྱི་ལྷ། ཡེ་ཡིན་གསལ་སྟོང་ངང་གནས་ཆེར། རོ་གཏུམ་མོ་ཡེ་ཤེས་
མེ་དཔུང་ཀློང་། མ་རིག་ཉོན་མོངས་དགྲ་བགེགས་དང་། འགྲོ་དྲུག་ལས་ཉོན་
དྲི་མ་བཅས། བྱ་སྒྲོ་མེ་ལ་བསྲེགས་པ་བཞིན། སྐད་ཅིག་ཉིད་ལ་སྦྱོང་བར་
གྱུར། ༀ་ཨཱ་ཧཱུྃ་ཨཀཎེ་ཡེ་ཛྭ་ལ་རཾ་ཤུདྡྷེ་ཤུདྡྷེ་ཡེ་སྭཱཧཱ། ཅེས་བརྗོད་ལ་ཨ་ནཱི་སུ་ཏྲི་
པྲ་དུ་ཛྭ་ལ་རཾ་ཁཱ་ཧི། ཡེ་ཤེས་རྩལ་ཆེན་འབར་གྱུར་ཅིག གཏུམ་མོ་རང་བྱུང་
ཡེ་ཤེས་མེ། ཁ་དོག་ལྔ་ལྡན་གཞལ་མེད་འོད། ཕྱོགས་བཅུར་འཕྲོས་ པས་
གདོན་བཅུ་གཞོམ། གྲིབ་དང་སྟེང་གདོན་མ་ལུས་བསྲེག དགྲ་བགེགས་བྱད་
མ་དམ་སྲིའི་རིགས། འོད་ལྔའི་ཀློང་དུ་ཞི་གྱུར་ཅིག ཨོ་རོ་སཱཧཱ། མཐར་ནི་
ལྷ་སྣང་དབྱིངས་སུ་ཡལ། དམིགས་མེད་རབ་འབྱམས་ཀ་དག་ངང་། ལྷུན་
གྲུབ་མཉམ་ཉིད་ཆེན་པོར་ཨ། ཅེས་བརྗོད་ལ་རོ་བསྲེག་ཡིན་ན་རུས་པ་བསྡུ་ལ་
སཙྪ་གདབས་ན་ལེགས། ལས་བཞི་སྒྲུབ་ན་ཡམ་ཤིང་མེད་ཀྱང་ཐབ་སོགས་
གང་མོས་བྱའོ། འདི་ནི་གཏེར་སྟོན་ ཨོ་ རྒྱན་ཀུན་སྐྱོང་གླིང་པའམ་ དཀོན་
མཆོག་རྒྱལ་མཚན་གྱིས་དཔལ་ནོར་བུ་རི་རྩེ་ནས་ལྕགས་འབྲུག་ལོར་ཤར་མར་
བྲིས་པའོ། དགེའོ། །
-- 133 ཡག་



ཚེ་སྒྲུབ་ཚེ་འགུཊ་འཆི་མེད་བཅུད་ལེན་བཞུཊ་སོ།
མདའ་དར། གཏོར་མ་དངོས་བཤམས་ལ་རིལ་བུ་ཚེ་ཆང་མེ་ལོང་།
ཤེལ་རྡོ་བཅས་འདུ་བྱེད་པ་དང་གལ་ཏེ་མེད་ཀྱང་རུང་སྟེ་འདི་སྐད་དོ།
ཧཱུྃ། བཅོམ་ལྡན་མགོན་པོ་ཚེ་དཔག་མེད། སྐུ་མདོག་དམར་པོ་ལོངས་
སྤྱོད་རྫོགས། ཕྱག་ན་ཚེ་ཡི་བུམ་པ་བསྣམས། འཁོར་དུ་ཚེ་ལྷ་མགྱོགས་མ་ལྔ་།
དམར་མཐིང་དཀར་སེར་ལྗང་བའི་མདོག ཚེ་བུམ་མདའ་དར་རྡོ་རྗེ་དང་།
རིན་ཆེན་པད་མ་རྒྱ་གྲམ་བསྣམས། ལོངས་སྤྱོད་ཡོངས་རྫོགས་ཆས་ཀྱིས་བརྒྱན།
ཁྲག་གི་ཁམས་ནས་ཚེ་ཉམ་ན། ལྷ་ནི་ཆུ་ཡི་ཡེ་ཤེས་མ། མ་མ་ཀི་ཡི་ཚེ་བཅུད་
བསྡུས། བླ་ཚེ་འཁྱམ་དང་ཡར་བ་ཁུག དྲོད་ཀྱི་ཁམས་ནས་ཚེ་ཉམ་ན། ལྷ་
ནི་གོས་དཀར་རང་བཞིན་དུ། མེ་ཡི་བཅུད་བསྡུས་ཚེ་གཡང་གསོ། བླ་ཚེ་
འཁྱམ་དང་ཡར་བ་ཁུག ཤ་ཡི་ཁམས་ནས་ཚེ་ཉམ་ན། ས་ཡི་ལྷ་མོའི་བཅུད་
བསྡུས་ལ། སངས་རྒྱས་སྤྱན་མའི་ཚེ་མཆོག་སྩོལ། བླ་ཚེ་འཁྱམ་དང་ཡར་བ་
ཁུག དབུགས་ཀྱི་ཁམས་ནས་ཚེ་ཉམ་ན། རླུང་གི་ལྷ་མོའི་ཚེ་བཅུད་བསྡུས།
དམ་ཚིག་སྒྲོལ་མའི་ཚེ་གཡང་སྩོལ། བླ་ཚེ་འཁྱམ་དང་ཡར་བ་ཁུག སེམས་ཀྱི་
ཁམས་ནས་ཚེ་ཉམ་ན། ནམ་མཁའི་ཁམས་ནས་ཚེ་བསྡུས་ནས། ཆོས་ཀྱི་
– 134 -



དབྱིངས་ནས་ཚེ་སྩོལ་ཅིག བླ་ཚེ་འཁྱམ་ནས་ཉམ་ནའང་། ཆོས་ཀྱི་ལྷ་མོའི་ཚེ་
བསྡུས་ལ། རྣམ་ཤེས་ཁམས་ལ་རྒྱས་ཐོབ་ཅིག རྡོ་རྗེ་འབར་བའི་བརྟན་པར་
མཛོད། ཡེ་ཤེས་འོད་ལྔའི་གའུར་བསྟིམ། ཕྱག་རྒྱ་ལྔ་ཡིས་སྲུང་མཛོད་ཅིག
ཡེ་ཤེས་ལྔ་ཡི་ཚེ་མཆོག་ལ། དར་སྣ་ལྔ་ཡི་རྟེན་འབྲེལ་གྱིས། འཕྲིན་ལས་ལྔ་ལ་
དབང་འབྱོར་ཤོག ལྷ་རྣམས་གཏོར་མའི་རང་བཞིན་དུ། རྡོ་རྗེའི་ཚེ་གཡང་
དཔལ་འབར་ཤོག ལྷ་རྣམས་རིལ་བུའི་ངོ་བོ་རུ། ཞལ་ཞུགས་ལུས་ཀྱི་ནང་ལ་
བསྟིམ། པད་མ་འབར་བའི་ཚེ་རྒྱས་ཐོབ། ལྷ་རྣམས་བདུད་རྩིའི་རྣམ་པ་རུ།
རྣལ་འབྱོར་ བཏུང་བས་རྩ་ལ་ཞུགས། རྡོ་ རྗེ་ རིན་ཆེན་དབང་བསྒྱུར་ནས།
བདེ་གཤེགས་གསུང་གི་འཕྲིན་ལས་ལ། མངའ་དབང་བཀྲ་ཤིས་འདུ་བྱེད་ཤོག
སྐུ་གསུང་ཐུགས་ཡོན་འཕྲིན་ལས་ལྔའི། ཡེ་ཤེས་ལྔ་ལ་དབང་ཐོབ་ནས། སྐུ་
ལྔའི་རིག་འཛིན་མངའ་བརྙེས་ཤོག སརྦ་སིད་དྷི་ཕ་ལ་ཝ་ཤཾ་ཀུ་རུ་ཧོ། ཅེས་
ཚེ་རྒྱས་གདབ་ཅིང་བསྟིམ་མོ། ཚེ་དབང་བཀྲ་ཤིས་དགེ་མཚན་རྨད་བྱུང་བས།
བླ་ཚེ་འཁྱམ་དང་ཡར་དང་བརྐུས་པ་ཁུག འབྱུང་ལྔའི་བཅུད་བསྡུས་ཕུང་པོ་
ལྔ་ལ་བསྟིམ། འཆི་བ་མེད་པ་རྡོ་རྗེའི་ཚེ་མཆོག་བརྙེས། དུས་མིན་རྣམ་བརྒྱད་
འཇོམས་པའི་དཔའ་བོ་མཆོག བདུད་བཞི་དགྲ་རྐུན་འཇིགས་བརྒྱད་གཡུལ་
ངོ་སེལ། ས་མ་ཡ། ཅེས་རང་སློབ་བསོད་ནམས་མིང་ཅན་གྱི་ངོར་སངས་སྤྲུལ་
གཏེར་སྟོན་ཨོ་རྒྱན་ཀུན་སྐྱོང་གླིང་པས་ལྷ་ སའི་ཚེ་ལྷ་འབར་བའི་གནས་ནས་
ལྕགས་འབྲུག་ལོར་བྲིས་པའོ། དགེའོ། །
- 135
-



༄༅།། འཇམ་དབྱངས་བློ་གྲོས་ཉིན་བྱེད་ཀྱི་བདག་
བསྐྱེད་བཟླས་པ་ཕྲིན་ལས་ཀུན་འགྲུབ་བཞུཊ་སོ།
དང་པོ་སྐྱབས་སེམས་དང་ཡན་ལག་བདུན་པ་སོགས་སྔོན་དུ་སོང་ནས་
འདི་སྐད་དོ། །
ཨོམཧཱཧཱུནྱཏཱབཛྲསཱབྷཝཨཱཏྨཀོཉཧཾཆོས་ རྣམས་ སྟོང་ པའི་ ངང་ ཉིད་ ལས
རང་སེམས་མུ་ཡིག་ཡོངས་གྱུར་བ སྐད་ཅིག་འཕགས་པ་འཇམ་དཔལ་
དབྱངས དམར་སེར་གུར་གུམ་གསར་བའི་མདངས༔ ཕྱག་གཡས་ཡེ་
ཤེས་རལ་གྲི་གདེངས༔ གཡོན་པས་ཤེར་ཕྱིན་གླེགས་བམ་གྱིས མཚན་
པའི་ཨུཏྤལ་སྡོང་བུ་འཛིན༔ གཞོན་ནུ་དར་དཔྱངས་རིན་ཆེན་རྒྱན པད་
ཟླའི་གདན་ལ་སྐྱིལ་ཀྲུང་བཞུགས༔ སྣང་སྟོང་ཟུང་འཇུག་རོལ་བའི་སྐུ
ཁམས་གསུམ་ཟིལ་གནོན་ཆེན་པོ་རུ གསལ་བའི་གནས་གསུམ་འབྲུ་གསུམ་
མཚན༔ འོད་འཕྲོས་རང་འདྲའི་ཡེ་ཤེས་པ སྤྱན་དྲངས་གཉིས་སུ་མེད་
པར་ཐིམ༔ བདེ་གཤེགས་ རིགས་ ལྔས་ དབང་ བསྐུར་ཞིང༔ རིགས་ཀྱི་
བདག་ པོས་ རྒྱས་ གདབས་ བསམ ཐུགས་ ཀར་ ཟླ་ བའི་ དཀྱིལ་ འཁོར་
དབུས མུ་ ཡིག་མཐར་ ལ་ སྔགས་ ཀྱིས་ བསྐོར༔ འོད་ འཕྲོས་འཕགས་
- 136
-



མཆོད་འགྲོ་ཀུན་གྱི༔ སྒྲིབ་སྦྱངས་སྣང་སྲིད་ལྷར་གྱུར་ནས༔ ཀུན་ཀྱང་
སྔགས་ཀྱི་རང་སྒྲ་ སྒྲོགས གང་འདོད་ལས་ རྣམས་ འགྲུབ་པར་བསྒོམ༔
ཨོཾཝགིཤཱརིམཱི ཅེས་པའི་རྩ་སྔགས་འདི་ཉིད་སྔ་མོར་ཚར་སྟོང་ རེ་བཟླས་
མཐར་ དབྱངས་ གསལ་ དང༌ རྟེན་ སྙིང༌ ཡིག་ བརྒྱ་ རྣམས་ བཟླས་ ནས།
ཨོཾཨཱརྱམཉྫཤྲཱི་ས་པ་རི་ཝ་ར་ཨརྒྱུ པཱཏྱཾ་སོགས་ནས་ཤཔྟyཛམེགྷ་ས་མུ་དྲ་སྦ་
ར་ཎ་ས་མ་ཡ་ཨཱ༔ ཧཱུྃ༔ ཞེས་མཆོད་ནས་སླར་བསྟོད་པ་ནི། གཞོན་ནུའི་སྐུ་
ལུས་འཆང་པ་པོ ཤེས་རབ་སྒྲོན་མེ་རབ་ཏུ་གསལ འཇིག་རྟེན་གསུམ་
ན་མུན་སེལ་བ འཇམ་དཔལ་དབྱངས་ལ་ཕྱག་འཚལ་བསྟོད༔ གསོལ་བ་
བཏབ་པ་ནི། རྗེ་བཙུན་འཇམ་པའི་དབྱངས་ཀྱིས་བདག་དང་སེམས་ ཅན་
ཐམས་ཅད་ལ་མཆོག་དང་ཐུན་མོང་གི་དངོས་གྲུབ་མ་ལུས་པ་སྩོལ་བ་དང༌
བདག་གི་སྒྲིབ་གཉིས་བག་ཆགས་དྲི་མ་དང་བཅས་པ་དག་ནས་ ས་གསུམ་ན་
འགྲན་ཟླ་ དང་ བྲལ་ བའི་ རེ་འབྲས་ཡོངས་ སུ་ རྫོགས་ པར་ མཛད་ དུ་ གསོལ།
བསྡུ་རིམ་ནི། མཐར་ནི་ལྷ་སྣང་དབྱིངས་སུ་ཡལ༔ ཀུན་མཁྱེན་ཤེས་རབ་
མཆོག་ཐོབ་ཅིང༔ བསམ་དོན་ཆོས་བཞིན་འགྲུབ་པ་ཡི བཀྲ་ཤིས་དགེ་
ལེགས་དཔལ་འབར་ཤོག ཅེས་པའང་རང་སློབ་དམ་པ་གདན་ས་ཆེན་པོ་སེ་
ར་ཐེག་ཆེན་གླིང་དུ་སློབ་གཉེར་བྱེད་བཞིན་པའི་ལུང་དཀར་དགོན་དགའ་ལྡན་
ཆོས་འཕེལ་གླིང་གི་གྲྭ་རིགས་ལྡོང་བློ་བཟང་རབ་རྒྱས་ཀྱིས་བསྐུལ་ངོར་སངས་
ཤུལ་ཡང་སྤྲུལ་ཨོ་རྒྱན་ཀུན་སྐྱོང་གླིང་པས་ལྷ་སར་ཤར་མར་དུ་སྒྲ་རྒྱལ་ལྕགས་ཀྱི་
མཇུག་མ་ལ་བསྣུན་ནས་སོ། སརྦམངྒལཾ། །
– 137 –



སྤྱི་ལོ་དབྱུང་དོ་ཡི་སྒྲུབ་ཐིབས་
བྱིན་རླབས་སྤྱོད་འཇུག
，
ཅ་，
བི་བཛྲ་ཀི་ནི་ཡེ། འོད་གསལ་འགག་མེད་སྒྲུབ་པའི་ཆེད། དབྱངས་
ཅན་ལྷ་མོའི་བྱིན་བསྐུལ་ནི། ཨེ་ཝཾ། ཡེ་ཤེས་སྒྱུ་འཕྲུལ་སྟོང་ལྡན་ཀུན་བཟང་
མོ། ཐུགས་རྗེའི་རོལ་རྩལ་སྐུ་ཡི་བཀོད་པའི་མདངས། ལྔ་ལྡན་རིགས་བརྒྱའི་
ཅོད་པཎ་མགྲིན་པའི་དབྱངས། སྙན་གྱི་དབང་པོའི་གསོས་བྱེད་པི་ཝཾ་གདིངས།
ལྷན་སྐྱེས་མཛེས་གཞོན་དགའ་མའི་དབྱིག་གཏེར་འཁྱིལ། མགྲིན་བཟང་ཡོན་
ཏན་བརྒྱ་ལས་ཁྱད་འཕགས་པ། ཡེ་ཤེས་རོལ་གར་ཌཀྐིས་བདག་སྐྱོངས་ཤིག
ཆོས་དབྱིངས་དོན་གྱིས་རང་གདངས་འགགས་པ་མེད། གཞོན་ནུའི་ཐིག་ལེ་
དགའ་འཁྱིལ་བམ་ཡིག་སྔགས། ཨོཾ་བཛྲ་ཛྷ་ན་ཀཱི་སཱཧཱ། འཁོར་འདས་རིག་
སྟོང་སྒྲ་བརྒྱའི་ཆར་ མི་ཕོད། ཡོན་ཏན་ ལྷ་ མོས་ བདག་ ཀྱང་ རྗེས་ སུ་སྐྱོང་།
སྣང་སྲིད་རིག་སྟོང་སྔགས་ཀྱི་སྒྲ་དབྱངས་སྒྲོག འོད་ཀྱིས་ཕྱོགས་བཅུའི་རྒྱལ་
བའི་ཐུགས་རྒྱུད་བསྐུལ། བྱིན་ནུས་མཐུ་སྟོབས་ཡོངས་ཚང་ངག་གི་དབང་།
- 138 -
-
-
-
-



དབྱིངས་ཀྱི་ཡེ་ཤེས་ཐུགས་རྗེའི་བདེ་སྟོང་འབར། ཨ་ཧོ་གཞོན་ནུ་ལྷ་མོ་མཉེས་
བྱས་ནས། དབྱངས་ཅན་ནུས་པའི་འབར་སྟོབས་བདག་ལ་ཐིམ། བདེ་བ་
ཆེན་པོ་སྟོང་ཉིད་ཟུང་འཇུག་གི། འཁོར་འདས་བྱང་སེམས་ཐབས་ཤེས་སྙོམས་
པར་ཤོག དབྱངས་ཅན་ལྷ་མོའི་ཡེ་ཤེས་རབ་རྟོགས་ནས། ངོ་བོ་རང་བཞིན་
ཐུགས་རྗེའི་འཕྲིན་ལས་གདངས། དོན་གཉིས་ཡོངས་གྲུབ་སླར་ཡང་འོད་སྐུར་
གྱུར། བདག་ཀྱང་དབྱངས་ཅན་ལྷ་མོའི་ཐུགས་དང་འདྲེས། འཁོར་གསུམ་
མཁའ་ཀློང་ཀུན་ཏུ་བཟང་མོའི་ངང་། ཨ་ཨ་ཨཱ། ཅེས་པ་འདི་ཡང་བླ་མ་བདེ་
སྟོང་ རྡོ་ རྗེས་ བསྐུལ་ ངོར་ སངས་ སྤྲུལ་ པས་ གསེར་ ཐང་ ནས་ བྲིས་ པའོ། །
དགེའོ། །
་་
- 139
—
---



རྒྱག་འདgཝཕྲོཝཱི་ཝག་སྟོཝ་སྤྲིན་ཝསྤྲིན་ཐུg
བྷ་ཝུག
པJ
དཀར་དམར་གཏོར་མ་གདན་གཅིག་ཏུ་བཤམས་ལ། རཾ་ཡཾ་ཁཾ། ཨོཾ་ཨ་
ཧཱུྃ་ཧོ། ཀྱི། རིགས་གསུམ་སྒྱུ་འཕྲུལ་ལྷ་གླིང་མི་ཡི་རྗེ། སྲིད་གསུམ་བདུད་
དགྲ་བདུད་འདུལ་མཐུ་བོ་ཆེ། ཆོས་སྲིད་ནོར་གྱི་རྒྱལ་པོ་གེ་སར་དང་། མ་
སྲིང་མཁའ་འགྲོ་རྒྱ་མཚོ་དཔའ་ཐུལ་འབུམ། གསོལ་ལོ་མཆོད་དོ་ཐུགས་དམ་
གཉན་བསྐང་ལ། ཆོས་སྒྲུབ་སྐྱེས་བུའི་སྐུ་ཚེ་བསྲིང་བར་མཛོད། ལོག་ལྟའི་སྡེ་
ཚོགས་དམ་སྲིའི་རིགས་ཚོགས་སོགས། སངས་རྒྱས་བསྟན་ལ་སྡང་བའི་དཔུང་
རྣམས་ཀུན། དོན་སྙིང་ཕྱུང་ལ་ཚེ་སྲོག་ཧུར་ཐུམ་སོད། རྣལ་འབྱོར་སྐུ་དགྲ་
དཀོར་སྲི་ཆགས་ཆེ་བ། ཁ་དཀར་སྙིང་ནག་བསམ་ངན་སྦྱོར་རྩུབ་ཀུན། ཟ་ངུ་
དྲག་པོའི་འཕྲིན་ལས་ཀྱིས་བཞེས་ནས། བསྟན་པ་ཕྱོགས་མཐར་རྒྱས་པའི་བཀྲ་
ཤིས་སྩོལ། ཅེས་པའང་དཀོན་མཆོག་རྒྱལ་མཚན་གྱིས་གསེར་ཐང་བླ་རུང་ནས་
གདམས་པའོ། དགེའོ། །
- 140 -



'
གླིང་རྗེ་ཁྲོ་ཐུང་གི་གསོལ་མཆོད་འདོད་དོན་མྱུར་འགྲུབ།
，
དམར་གཏོར་དང་གསེར་སྐྱེམས་བཤམས་ལ། རཾ་ཡཾ་ཁཾ། ཨོཾ་ཨཱ་ཧཱུྃ་ཧོ།
ཆོས་རྣམས་ཡེ་ཤེས་གཅིག་འཁྱིལ་འོད་ལྔའི་ཀློང་། རིག་འཛིན་སྒྱུ་འཕྲུལ་ཁྲོ་
རྒྱལ་ཧེ་རུ་ཀ། དཔའ་བོ་བདུད་འདུལ་ཐུགས་དམ་དེང་བསྐུལ་གྱིས། དགྲ་
བགེགས་གདུག་པའི་ཚོགས་ཀུན་འདུལ་ཕྱིར་གཤེགས། རིགས་བདག་སྣང་
མཐའ་འཁོར་ཚོགས་ལྷ་གླིང་འབུམ། གསོལ་ལོ་མཆོད་དོ་ཐུགས་དམ་གཉན་པོ་
བསྐང་། དམ་ཉམ་བསྒྲལ་བའི་ཤ་རུས་ཁྲག་སྐྱེམས་འབུལ། ཚེ་ཆོས་སྒྲུབ་ལ་
བར་གཅོད་བྱེད་པའི་བགེགས། ཞིང་བཅུའི་རུ་ཏྲ་ཐལ་བའི་རྡུལ་དུ་རློགས།
ཚེ་བསྲིང་དཔལ་བསྐྱེད་འདོད་རྒུའི་འབྱོར་བ་སྤེལ། ཁྲོ་ཐུང་རྒྱལ་པོས་མཐུ་
དང་རྩལ་ཕྱུང་ལ། ཆོས་སྒྲུབ་སྐྱེས་བུའི་འགལ་རྐྱེན་བར་ཆད་སོལ། དབེན་
གནས་འགྲིམ་ཚེ་བློ་ཁ་ཆོས་ལ་བསྒྱུར། བདག་གི་རེ་འབྲས་དོན་གཉིས་མྱུར་
འགྲུབ་མཛོད། ཅེས་ གསེར་སྐྱེམས་ དང་ གཏོར་ མ་ འབུལ་ ལོ། ས་ མ་ ཡཱ།
འདིའང་གསེར་ཐང་དུ་སྨྲས་སོ། །
- 141
---
-
-



ཨུ་ཡོད་ཚུལ་སྒྱུ་འཕྲུམས།ཞོལ་འདེཝཐབྱིན་དྷཐའགྱུར་འཁྲུལ།
ཨོཾ་ཨཱ་ཧཱུྃ། ཆོས་སྐུ་སྣང་བ་མཐའ་ཡས་ལ་གསོལ་བ་འདེབས། འཕོ་
ཆེན་དབུ་མར་འབྱོངས་བར་བྱིན་གྱིས་རློབས། ལོངས་སྐུ་སྤྱན་རས་གཟིགས་ལ་
གསོལ་བ་འདེབས། བྱང་ཆུབ་སྙིང་པོའི་གདེང་ཆེན་ཐུགས་རྗེས་གཟིགས།
སྤྲུལ་སྐུ་པད་མ་རྒྱལ་པོ་ལ་གསོལ་བ་འདེབས། འདི་ཕྱི་བར་དོ་གསུམ་དུ་བྱིན་
གྱིས་རློབས། ངོ་བོ་རང་བཞིན་ཐུགས་རྗེ་རྣམ་པ་གསུམ། སྐུ་ཡི་བཀོད་པ་
གསུང་གི་རང་བཞིན་ཤར། ཐུགས་ཀྱི་ཡེ་ཤེས་བརྩེ་ཆེན་མྱུར་མགྱོགས་ཀྱིས།
བདག་སོགས་འགྲོ་བའི་བློ་སྣ་ཆོས་ལ་བསྒྱུར། ལས་ངན་འཕྲལ་རྐྱེན་ཞི་ཞིང་
བཟློག་བསྒྱུར་མཛོད། ཤེས་རབ་རང་གདངས་རྗེ་བཙུན་འཇམ་པའི་དབྱངས།
གཟུང་འཛིན་དབྱིངས་སྒྲོལ་གསང་བདག་ཕྱག་ན་རྡོར། སྙིང་རྗེའི་དབང་ཕྱུག་
འཕགས་མཆོག་ནམ་མཁའི་རྒྱལ། དུས་གསུམ་རྒྱལ་བའི་སྐུ་གསུང་ཐུགས་རྡོ་
རྗེའི། འཕྲིན་ལས་མངའ་དབང་བསྒྱུར་ལ་གསོལ་བ་འདེབས། སྙིགས་མའི་
རྒྱལ་འགོང་དམ་སྲི་འབྱུང་པོའི་གདོན། ནད་ཡམས་དུས་འཁྲུགས་བྱད་ཕུར་
- 142 -



དྲོད་གཏོང་སོགས། ཚར་བཅད་རྡུལ་དུ་བརླག་པའི་འཕྲིན་ལས་མཛོད། རྩ་
གསུམ་སྲུང་མ་དམ་ཅན་རྒྱ་མཚོའི་ཚོགས། དཔལ་ ལྡན་ཆོས་སྐྱོང་ ཡེ་ ཤེས་
འཇིག་ རྟེན་ གྱིས། དཀར་ ཕྱོགས་ འཕྲིན་ ལས་ སྒྲུབ་ པའི་ མཐུ་ རྩལ་ ཅན།
གསོལ་བ་འདེབས་སོ་ཞི་རྒྱས་དབང་དྲག་གི། ལས་རྣམས་ཐོགས་མེད་འགྲུབ་
པའི་དངོས་གྲུབ་སྩོལ། ཅེས་པའང་རབ་བྱུང་བཅུ་བདུན་གྱི་ཡོས་ལོའི་སྤྲེལ་
ཟླའི་ཚེས་བཅུའི་ཐོ་རངས་ལ་སྐུ་གསུམ་གྱི་རིག་པ་ཟངས་ཐལ་ལེ་བ་ཞིག་གི་
ཉམས་ཐོག་ཏུ་སྐུ་གསུམ་ལྷ་དང་བཅས་པ་མཐོང་བའི་མོད་ལ་གསོལ་བ་འདེབས་
པ་འདི་ཁྲོ་ཡུལ་གཤིན་རྗེའི་དབང་ཕུག་ཏུ་ཆོས་ རྒྱལ་ དམུ་དུམ་ གྱི་སྐྱེ་མཐའ་
སངས་སྤྲུལ་ དཀོན་མཆོག་བསྟན་ པའི་རྒྱལ་ མཚན་གྱིས་ ཤར་མར་བྲིས་ པའོ།
དགེའོ། །
- 143
-



ཌཀྐིའི་གསང་བའི་བརྡ་མཛོད་ལས་པད་མའི་
རྣམ་ཐར་ཐོས་པ་དོན་ལྡན་བཞུགས་སོ།
ན་མོ་གུ་རུ་པད་མ་ཀ་ར་ཡེ། དུས་གསུམ་རྒྱལ་བའི་སྲས་གཅིག་པད་མ་
འབྱུང༌། ཕྱོགས་ བཅུའི་ སངས་ རྒྱས་ སྐལ་ བཟང་ རྒྱལ་ སྲས་ བཅས། ཁྱབ་
བདག་འཁོར་ལོའི་མགོན་གཅིག་གུ་རུ་རྗེ། རྣམ་པར་ཐར་བ་བསམ་གྱིས་མི་
ཁྱབ་ཅིང་། སྒྲ་དབྱངས་ཐོས་པ་དོན་ལྡན་འདི་ན་སྤྲོ། རྩ་གསུམ་ལྷ་དང་སྲུང་
མས་ཤིས་པ་སྩོལ། ཆོས་སྐྱོང་བསྟན་སྲུང་རྒྱ་མཚོས་གནང་དུ་གསོལ། ཅེས་
པའང་པད་མའི་རྣམ་ཐར་རྡོ་རྗེའི་ཕྲེང་བ་ལས་སྒྲ་དབྱིངས་ཐོས་པ་དོན་ལྡན་
ཡིད་བཞིན་ནོར་བུ་ལྟ་བུའི་སྐོམ་པའི་གདུང་བ་སེལ་བ་དྲན་པ་ཙམ་གྱིས་རྟོག་
ཚོགས་ཐ་མལ་གྱི་ཤེས་པ་རང་འགགས་སུ་འགྲོ་བའི་ངང་ནས་གསོལ་བ་འདེབས་
པ་པོ་རྣམས་ཀྱིས་གུ་རུ་པད་མའི་དགོངས་པ་སྤར་འཛིན་བྱེད་པ་ལ་རིག་པའི་
མཐུ་སྟོབས་ཆེན་པོ་ཚེ་འདི་ཉིད་ལ་རིག་འཛིན་རྣམ་པ་བཞིའི་ས་ལ་རེག་པར་བྱ་
བ་ནི་རྣམ་ཐར་ཡིད་ལ་དྲན་ཞིང་གསོལ་བ་ལྷང་ལྷང་འདེབས་ནུས་ན། ཚེ་
འདིར་འཇིགས་པའི་ཚོགས་མཐའ་དག་ཞི་བར་བྱ་བ་དང་མི་དང་མི་མིན་རླུང་
སེམས་ཀྱི་སྣང་བ་དབང་དུ་སྡུད་པ་དང་། འཆི་ཁ་ཆོས་སྐུའི་རང་གདངས་ཀྱི་
དབྱིངས་རིག་ཐིག་གསུམ་བསྲེ་བའི་གནད་འདི་འཕོ་བ་འབྱོངས་པར་གདོན་མི་
- 144 -



་
ཟ་བ་དང་། བར་དོར་ཁྱེར་སོ་གསུམ་གྱི་རིག་འཛིན་གྱི་ས་ལ་ལྷུན་གྱིས་གྲུབ་
ནས་འགྲོ་བའི་དོན་ལ་ཐུགས་རྗེ་གཟུགས་ཀྱི་སྐུར་སྤྲུལ་ནས་གང་འདུལ་གྱི་འགྲོ་
དོན་དཔག་ཏུ་མེད་པའི་སྟོབས་ནུས་སྨིན་ནས་འབྲེལ་ཚད་དོན་དང་ལྡན་པར་
གྱུར་བའི་བྱིན་རླབས་ཀྱི་ཚན་ཁ་རྣོ་བར་གྱུར་བའི་ཁྱད་པར་དུ་ཚེ་འདིར་རིག་
འཛིན་གྱི་གོ་འཕང་ཐོབ་པར་གདོན་མི་ཟ་བའི་ཐུགས་རྗེའི་གཟེངས་མཐོ་བའི་
རྣམ་པར་ཐར་པ་སྒྲ་དབྱིངས་ཐོས་པ་དོན་ལྡན་ཞེས་བྱ་བ་ཨོ་རྒྱན་མཁའ་འགྲོའི་
གསང་བ་བླ་ན་མེད་པའི་བརྡ་ཡིག་བཞི་དང་བཅས་པའི་དུས་བབས་སུ་ཆོས་ཀྱི་
བདག་པོའི་ངོ་སྐལ་དུ་གྱུར་བས་སྤེལ་ན་བསྟན་འགྲོའི་གསོས་སུ་གྱུར་པ་དེ་ནི་
ཡིད་བརྟན་ གྱི་ རྒྱལ་མཚན་ཕྱར་བ་ལྟ་བུའི་ཆོས་འདི་ལ་བརྩོན་ ཅིག ཞེས་
གསུང་པ་སོགས་ཐ་ཚིག་གོ། ས་མ་ཡ། མཎྜལ་རྒྱ། རྒྱ་གར་སྐད་དུ། ན་མོ་
ཨོ་ཌི་ཡ་ན་བཛྲ་ཨིནྡྲ་ནི་བྷ་ཏྲ་ཡ། བོད་སྐད་དུ། ཨོ་རྒྱན་པད་མའི་རྣམ་པར་
ཐར་བ་རྡོ་རྗེའི་སྒྲ་དབྱིངས་ཐོས་པ་དོན་ལྡན་རིན་ཆེན་ནོར་བུ་བཟང་པོ་ཞེས་བྱ་
བ། ཨེ་མ་ཧོ། ཆོས་དབྱིངས་བརྡལ་བ་ཆེན་པོའི་ཞིང་ཁམས་ནས། འོད་ལྔ་
མ་འདྲེས་ཡེ་ཤེས་རང་གདངས་ལས། ཐུགས་རྗེའི་སྤྲུལ་སྐུ་སྣང་བ་མཐའ་ཡས་
ཀྱིས། གདུལ་བྱ་རྣམ་མང་རྣམ་སྣང་གངས་ཅན་མཚོའི། ཞིང་འདིར་སྤྲུལ་
བའི་ཡུལ་དུ་མང་གཟིགས་ནས། ཨོ་རྒྱན་རྒྱལ་པོ་ཨིཎྜ་བྷོ་དྷི་ཡིས། སྲས་སྐལ་
དེ་ལ་གཟིགས་པའི་འོད་ཟེར་སྤྲོས། ཨོ་མཚོར་པད་སྡོང་རྩེ་ལ་སྤྲུལ་བའི་སྐུ།
ཁྱེའུ་ཆུང་ཡ་མཚན་ཁྱེའུ་ཆུང་ཐོད་འཕྲེང་སྡེ་ལྔར་སྤྲུལ། བློན་འབངས་གཉེར་
- 145 -
-
-
-
-
--



གྱིས་རྒྱལ་བོའི་གསུང་བཞིན་སྲུང་། སྤྲེལ་ལོ་སྤྲེལ་ཟླའི་ཚེས་བཅུའི་ཉིན་བར་ལ།
ཕོ་བྲང་སྤྱན་དྲངས་ རྒྱལ་སྲས་མངའ་གསོལ་ནས། ཨིནྡྲ་བྷོ་དྷིའི་ ཐུགས་ ཀྱི་
དགྱེས་པ་བསྐང་། རྣམ་མང་མི་གཡོ་བདེ་ཆེན་གསང་གསུམ་མཁའ། མ་ལུས་
རྒྱལ་བའི་མཛད་པ་དུ་མ་ཡི། རྒྱ་གར་རྡོ་རྗེ་གདན་དང་སྤྲུལ་བའི་གནས། ངོ་
མཚར་བརྟུལ་ཞུགས་གྲུབ་རྟགས་མཐའ་ཡས་མཛད། ཨོ་ རྒྱན་ཡུལ་དུ་འོད་
འཆང་ཁབ་བཞེས་ནས། ཕྱག་རྒྱའི་འཕྲུལ་འཁོར་སྒྱུ་འཕྲུལ་བརྟུལ་ཞུགས་ཀྱིས།
རྒྱལ་སྲིད་ཐབས་ཀྱི་སྤངས་ཕྱིར་ཏིང་འཛིན་དགོངས། རྡོ་རྗེ་སེམས་དཔའ་ནམ་
མཁའ་རྒྱལ་པོ་ཡི། མདུན་གྱི་དབྱིངས་ནས་ལུང་བསྟན་འདི་བཞིན་གསུང་།
ཨེ་མ་ཁྱེའུ་ཆུང་མཚོ་སྐྱེས་རྡོ་རྗེ་ཁྱེད། རྒྱལ་སྲིད་སྤངས་ལ་བརྟུལ་ཞུགས་སྣ་
ཚོགས་ཀྱིས། ཁམས་གསུམ་འགྲོ་དོན་འཕགས་བོད་སྲིན་གསུམ་དུ། བདེ་
ཆེན་ཡེ་ཤེས་རྩོལ་སྒྲུབ་བྲལ་བའི་ངང་། མདོ་སྔགས་ལུང་ནས་པད་མ་འབྱུང་
གནས་གསུང་། ལྷུན་གྲུབ་འགྲོ་དོན་དགོངས་པ་རྫོགས་ པའི་ཆེད། ལུང་
བསྟན་གསུང་བཞིན་རྒྱལ་སྲིད་ ཐབས་ཀྱིས་སྤང་། པད་མ་རྒྱལ་པོའི་བརྟུལ་
ཞུགས་མངའ་དབང་བསྒྱུར། བདུད་བློན་བཅུ་དྲུག་དམ་བཏགས་སྲོག་སྙིང་
ཕུལ། བསྟན་ལ་འཁུ་བའི་པྲ་ཏ་བདུད་ཀྱི་དཔོན། བློན་ཆེན་འབང་བསྒྱུར་ཀ་
ར་འཁོར་དང་བཅས། རྫུ་འཕྲུལ་བརྟུལ་ཞུགས་རྡོ་རྗེའི་ཕྱག་རྒྱས་བསྒྱུར། ཁ་
ཊཾ་མཚོན་ཆ་ བསྐོར་ བའི་ཤི་བར་གྱུར། རྒྱལ་ཁྲིམས་གཉན་པས་དུར་ཁྲོད་
བསིལ་ཚལ་གཤེགས། སྐུ་ཡི་བསྟན་ཚུལ་ལེའུ་དང་པོའོ། ཨོཾ་ཨ་ཧཱུཾ་བཛྲ་གུ་རུ་
- 146 -



པད་མ་སིདྷི་ཧཱུྃ། ཨེ་མ་ཧོ། དེ་ནས་བསིལ་ཚལ་བདུད་རྩིའི་སྒྲུབ་མཛོད་དུ།
ལྷ་ལྕམ་མནྡྷ་ར་བའི་རྟེན་འབྲེལ་གྱིས། ཟ་ཧོར་ཡུལ་དུ་མེ་དཔུང་མཚོར་བསྒྱུར་
ཏེ། འབྱུང་བ་བཞི་ལ་དབང་མཛད་དངོས་གྲུབ་བརྙེས། གུ་རུ་ཆེན་པོ་ཁྲི་རི་
སེང་ཧ་བརྟེན། རྫོགས་པ་ཆེན་པོའི་ཆོས་རྣམས་དངོས་གྲུབ་བརྙེས། པྲ་བྷ་ཧ་
སྟིའི་མདུན་བྱོན་སྒྱུ་འཕྲུལ་མཁྱེན། ཐེག་པ་རིམ་དགུའི་ཆོས་རྣམས་མ་ལུས་
ཀུན། ཡེ་ཤེས་གཅིག་ཏུ་འཆར་བའི་གྲུབ་པ་བརྙེས། ཧཱུྃ་ཆེན་བྲག་ལ་ཡང་དག་
གྲུབ་པ་བརྙེས། ཀུན་དགའ་བོ་ཡི་མདུན་སར་རབ་ཏུ་བྱུང་། རྡོ་རྗེའི་གདན་
དུ་ཐུབ་པ་ཆེན་པོ་ཡི། ཆོས་རྣམས་ཡོངས་རྫོགས་མདོ་དང་སྔགས་ཀྱི་མཛོད།
དགོངས་པའི་ཀློང་རྡོལ་ནམ་མཁའ་བཞིན་དུ་མཁྱེན། མཁའ་འགྲོའི་གཙོ་མོ་
ལས་དབང་ཆེན་མོ་ཡི། རྡོ་ རྗེའི་ ཐུགས་ ཀྱིས་ཕྱག་རྒྱའི་དགོངས་ པ་གཏོད།
བདེ་ཆེན་བརྡལ་དུ་བདེ་གཤེགས་བཀའ་བརྒྱད་བརྙེས། ཕུང་པོ་རོལ་བའི་དུར་
ཁྲོད་ཆེན་པོ་རུ། དངོས་གྲུབ་བམ་གྱི་བདུད་རྩིའི་དངོས་གྲུབ་ཐོབ། ཧ་ཧ་རྒོད་
དུ་རོ་ལང་སྒྲུབ་པ་མཛད། མཆོག་དངོས་གྲུབ་དང་འཕྲིན་ལས་སྣ་ཚོགས་ཐོབ།
ཧེ་ཆེན་བརྡལ་དུ་རྡོ་རྗེའི་གདན་ལ་བཞུགས། རིག་འཛིན་མཁའ་འགྲོའི་མ་
ཚོགས་དབང་བསྒྱུར་ནས། འཁོར་འདས་ཆོས་ཀུན་ཡེ་ཤེས་གཅིག་ཏུ་བརྙེས།
ལང་བརྩེགས་དུར་ཁྲོད་དམ་སྲི་དམ་ལ་བཏགས། རམ་བུ་གུ་ཧེའི་ལྷ་སྲིན་
དབང་བསྒྱུར་ནས། རིག་འཛིན་ བརྒྱད་ ཀྱི་ ཞལ་ མཐོང་དངོས་གྲུབ་བརྙེས།
ཞི་རྒྱས་དབང་དང་རྫུ་འཕྲུལ་སྤྲུལ་བ་བཀྱེ། དྲག་པོའི་གཏེར་འབྱིན་ཟངས་
- 147 -



གླིང་མུ་སྟེགས་བརྟུལ། ཤམ་བུ་འུག་ཏུ་མེ་ཚང་རྭ་མགོ་ཅན། གནོད་སྦྱིན་ཕོ་
མོ་མ་ལུས་ཆོས་ལ་བསྒྱུར། ཡང་ལེ་ཤོད་དུ་ལྷ་སྲིན་དམ་ལ་བཏགས། བསྟན་
པ་སྐྱོང་བའི་གཏེར་གྱི་གཉེར་བྱང་བཅོལ། དུར་ཁྲོད་བརྒྱད་ཀྱིས་དགོངས་སྤྱོད་
མཆོག་ཏུ་གྲུབ། རོ་ལང་བརྒྱད་ཀྱིས་བདུད་རྩི་བམ་ཆེན་བརྒྱད། གུ་རུ་མཚན་
བརྒྱད་རིག་འཛིན་བརྒྱད་ཀྱི་གར། མཁའ་འགྲོ་བརྒྱད་དང་མ་ཚོགས་འབུམ་
དང་བཅས། འཁོར་འདས་དབང་བསྒྱུར་ས་གསུམ་གནས་མཆོག་ཏུ། པད་
མ་རྒྱལ་པོའི་འགྲོ་དོན་པག་མེད་འགྱེད། རིག་འཛིན་རྡོ་རྗེ་ཧཱུཾ་ཆེན་ཀ་ར་དང་།
རང་བཞིན་གྲུབ་པའི་ཧེ་རུ་ཀ་ཡི་གནས། ཉི་མ་དང་ནི་འོད་ཟེར་བཞིན་དུ་
འདུས། ཆོས་ཀྱི་ཡོན་ཏན་མ་ལུས་ཡོངས་རྫོགས་ནས། སེང་གེ་སྒྲ་སྒྲོག་ཁྲོས་
པས་མུ་སྟེགས་བསྒྲལ། མི་གཡོ་ས་གསུམ་འགེངས་བའི་རྫུ་འཕྲུལ་གྱིས། བདེ་
གཤེགས་མཆོད་རྟེན་བརྒྱད་ལ་སྐུ་རྒྱབ་བརྟེན། ཆོས་དབྱིངས་ཡེ་ཤེས་ཉི་མའི་
འོད་ཟེར་བཞིན། གུ་རུ་མཚོ་སྐྱེས་པད་མ་རྒྱལ་པོ་ལ། ཕྱོགས་བཅུའི་དུས་
གསུམ་སངས་རྒྱས་མ་ལུས་རྫོགས། པད་མ་འབྱུང་གནས་རྒྱལ་བའི་ལུང་གིས་
བསྔགས། ཁམས་གསུམ་འགྲན་བྲལ་ཨོ་རྒྱན་ཆོས་ཀྱི་རྗེ། མཛད་པའི་རྣམ་
ཐར་དཔག་མེད་བསམ་མི་ཁྱབ། སྲིད་པ་གསུམ་གྱི་སྟོན་མཆོག་བླ་ན་མེད།
དྲང་ངེས་རྣམ་འབྱེད་མདོ་སྔགས་ལུང་བཞིན་དུ། འཛམ་གླིང་བྱེ་བ་ཕྲག་ནི་ས་
ཡལ། པད་འབྱུང་བྱེ་བ་ས་ཡའི་གདུལ་ཞིང་གྲངས། ཆོས་ཀྱི་འཁོར་ལོ་ཇི་
སྲིད་བར་དུ་བསྐོར། པད་མ་འབྱུང་གནས་ཐུགས་བསྐྱེད་ཉམ་མི་ང་། སྲིད་
- 148 -



པའི་དྲ་བ་འཇོམས་པའི་དཔའ་བོ་ཆེ། རྒྱལ་བོ་ཉི་མའི་གདེངས་ཅན་གདན་
དྲངས་བཞུགས། རྒྱ་གར་ཡུལ་གྱི་ལེའུ་གཉིས་པའོ། ཨོཾ་ཨ་ཧཱུྃ་མཛྲ་གུ་རུ་པད་
མ་སི་དྷི་ཧཱུཾ། དེ་ནས་པྲ་ཏའི་བོད་ཡུལ་མ་ལུས་པ། འདྲེ་དང་མ་སང་འབྱུང་
སྲིན་མ་ལུས་འདུལ། གང་ལ་ཅི་གནོད་བསོད་ནམས་འགྲིབ་པའི་ཐོ། ཉིན་
མཚན་རི་ལུང་གནས་ཀུན་ལྷ་འདྲེ་འཚུབས། ཆོས་རྒྱལ་གདུང་འཛིན་འཇམ་
དཔལ་མི་ཡི་གར། སྔོན་སྨོན་མཐུ་འཛོམས་སྐྱེ་བཞིའི་གདུལ་བྱ་རུ། ཞི་འཚོ་
བོད་དུ་གདན་དྲངས་ལོ་ལྔ་ནས། ཁྲི་སྲོང་ལྡེའུ་བཙན་བོད་རྗེ་རྒྱལ་བློན་གྱིས།
གདམས་མང་བློ་བསྡུར་ཆོས་ཁྲིམས་འཛུགས་པ་ལ། གཙུག་ལག་ཁང་བཞེངས་
བོད་དུ་འདུ་བ་བྱས། མཁན་པོའི་ལུང་བསྟན་པད་མ་རྒྱལ་པོ་དྲངས། དེ་ཡི་
རྒྱལ་པོའི་ཐུགས་ཀྱིས་བཞེད་པ་འགྲུབ། ཞེས་གསུང་བན་དེ་རྦ་མི་ཁྲི་གཞོར་
མངགས། གསེར་བྱེ་ཕུལ་ནས་རྟེན་འབྲེལ་མང་འཛོམས་ནས། བོད་ཡུལ་
ཆགས་ཕེབས་རྒྱལ་བློན་བསུ་བ་མཛད། གཞོང་པའི་ལྷ་ཆུ་གཏེར་ནས་བཏོན་
ཏེ་བརྡོལ། གུ་རུའི་བཀའ་བཞིན་ལྷ་བཟང་འཁོར་དང་བཅས། ཉོན་མོངས་
གཉེན་པོར་བདུད་རྩིའི་ཚོགས་སྒྲུབ་མཛད། གུ་རུ་ཨོ་རྒྱན་རྫུ་འཕྲུལ་ཡ་མ་ཟུང་།
རྒྱལ་པོའི་ང་རྒྱལ་བོད་འབངས་ཆེ་དྲགས་པའི། མེ་ལྷ་ཡེ་ཤེས་གཏུམ་མོའི་མེ་
དཔུང་མཆེད། མེ་རླུང་ལྷན་འཁྱིལ་ཨོ་རྒྱན་ཐུགས་ལ་ཐིམ། ཏིང་འཛིན་ངར་
སྐྱེས་ཕྱག་སོར་རྩེར་བསྒྱུར་ནས། ཉོན་མོངས་སྟོབས་ཆེན་བསྲེགས་པའི་ཐུགས་
རྗེ་ཡིས། རྒྱལ་ བློན་ མེ་ འབར་ མ་ བཟོད་ གུས་ ཕྱག་ འཚལ། འཁོར་ དང་
-149 -



འབངས་རྣམས་སྒོ་གསུམ་དབང་དུ་སྡུད། མཐར་ནི་གུས་པའི་ཕོ་བྲང་གདན་
དྲངས་ནས། འབག་སོགས་གར་མཁན་མང་པོའི་བོན་སྟོན་མཛད། རྒྱལ་
པོའི་ཐུགས་ལ་བོན་གྱི་བླ་མར་སྙམ། སློབ་དཔོན་ཐུགས་ལ་ཆོས་ཀྱི་འདུལ་
དགོས་དགོངས། དེ་ནས་ས་འདུལ་བསམ་ཡས་གཙུག་ལག་བཞེངས། ཆུ་ཕོ་
སྟག་ནས་རྟ་ལ་རབ་གནས་མཛད། རྗེ་དང་བོད་འབངས་ཆོས་ཀྱིས་རབ་ཏུ་
བསྐྱངས། ལྷ་སྲིན་གདུག་པའི་ཚོགས་རྣམས་མ་དགྱེས་ནས། ཉིན་མཚན་
ཀུན་འཁྲུགས་རླུང་ནག་ས་གཡོ་ཞིང་། ལྟས་ངན་ཆོ་འཕྲུལ་མི་རུང་སྣ་ཚོགས་
འཚུབ། གུ་རུ་དྲག་པོའི་རིག་སྔགས་དཔལ་ཆེན་ཁྲོས། ཧེ་པོ་རི་ཡི་རྩེ་ནས་ལྷ་
སྲིན་སྡུད། གཡའ་མ་སྐྱོང་མ་ལུས་དབང་དུ་བསྡུས། སྡེ་དཔོན་སུམ་བཅུ་
མགུར་ལྷ་བཅུ་གསུམ་དང་། བསྟན་མ་བཅུ་གཉིས་དགེ་བསྙེན་ཉེར་གཅིག་
སོགས། ཐང་ལྷ་དམ་བཏགས་ཡར་ལྷ་ཤམ་པོ་བཏུལ། བཀའ་དམ་ལ་གནས་
སྲུང་མར་གཉེར་བྱང་བཅོལ། དམ་ལས་འདས་ན་སྙིང་ཁྲག་གཏའ་རྒྱུ་བསྒོས།
སངས་རྒྱས་ བསྟན་ པའི་གཞི་མ་དེ་ལྟར་ཚུགས། བོད་ཀྱི་ཆོས་ རྒྱལ་ བསོད་
ནམས་ཆེ་ བའི་ མཆོག འཁོར་རྣམས་ ལྟ་ ལོག་ བོན་ པོའི་ཁྱུ་ཚོགས་ བསྣུབ།
བསམ་ཡས་དབུ་རྩེ་རིམ་གསུམ་བར་ཁང་དུ། སྐུ་གསུམ་སྐུ་ལྔ་མཚན་བརྒྱད་ཕྱི་
ནང་གསང་། སྐུ་གསུང་ཐུགས་རྟེན་དཔག་ཡས་བསམ་མི་ཁྱབ། ཡོངས་སུ་
གྲུབ་སྟེ་རྒྱལ་པོར་ཏིང་འཛིན་གདམས། སློབ་དཔོན་མཆིམས་ཕུ་མཚོ་ཆུ་ཀླུ་
འདུལ་དགོངས། དེ་ནས་བྲག་དམར་ཀེའུ་ཚང་གསང་ཆེན་ཕུག རྗེ་འབངས་
- 150 -



ཡོངས་ཀྱིས་མཆོག་དབང་ཞུས་པའི་ཚེ། རྒྱལ་པོ་ཆེན་པོས་གསང་སྔགས་རྒྱུད་
སྡེ་སོགས། ཞུ་རྟེན་གསེར་གྱི་མཎྜལ་གླིང་བཞི་དང་། ཁྱད་ནོར་སྤུངས་ནས་
སློབ་དཔོན་དྲུང་དུ་ཕུལ། སློབ་དཔོན་ཨོ་རྒྱན་ཆེན་པོས་བཀའ་བསྩལ་པ།
མདོ་སྔགས་ཆོས་སྒོ་བརྒྱད་ཁྲི་བཞི་སྟོང་ལས། ཟབ་ཁྱད་ཆེ་བ་འོད་གསལ་
རྫོགས་པ་ཆེ། དེ་དོན་ཆོས་ཀྱི་སྙིང་ཁུ་ཡིན་པ་ལ། ཆོས་ཀྱི་གཟུངས་མ་སྣོད་
ལྡན་མ་མཆིས་ན། གསང་སྔགས་གྲོགས་ནི་གཞན་གྱིས་ག་ལ་འོང༌
། དུག་ལྔའི་
མི་རྣམས་སངས་རྒྱས་སྒྲུབ་ཏུ་མེད། དེ་ལྟར་ཐུགས་རྗེའི་བཀའ་དྲིན་སྐྱོང་བར་
ཞུས། པད་མ་འབྱུང་གནས་རིགས་ལྔའི་ཞིང་དུ་བྱོན། ཆོས་སྐུའི་སྟོན་པ་ཀུན་
ཏུ་བཟང་པོ་དང་། ལོངས་སྐུའི་སྟོན་པ་རྡོ་རྗེ་འཆང་དབང་དང་། སྤྲུལ་སྐུའི་
སྟོན་པ་ སྣང་ བ་ མཐའ་ཡས་ དང༌། བདེ་ གཤེགས་ རིགས་ ལྔའི་ སངས་ རྒྱས་
ཐམས་ཅད་དང་། མཁའ་འགྲོའི་གཙོ་མོ་ལས་མཛད་དབང་མོ་ཆེ། རྡོ་རྗེ་ཕག་
མོ་ཀུ་རུ་ཀུལླེ་དང༌། སྒྲོལ་མ་དཀར་སྔོན་དབྱངས་ཅན་ལྷ་མོ་སོགས། དགོངས་
པའི་དོན་ཆེན་བྱིན་གྱིས་བརླབ་པར་བསྐུལ། དབྱངས་ཅན་འཁྲིལ་སྦྱོར་བདེ་
སྟོང་རཀྟ་ནི། མཁར་ཆེན་རྒྱལ་པོའི་ཡུལ་ཕྱོགས་ཕོ་བྲང་བབས། མཚོ་རྒྱལ་
ཆེན་མོ་དབྱངས་ཅན་ལྷ་མོའི་འཕྲུལ། མཁར་ཆེན་གདོང་ལ་བོད་མོ་མཁའ་
འགྲོ་མ། ས་མོ་བྱ་ཡི་ལོ་ལ་མཚོ་རྒྱལ་འཁྲུངས། མཁའ་ལས་མེ་ཏོག་ཆར་བ་སྣ་
ཚོགས་བབ། ས་ཕྱོགས་དེ་ཡུལ་ཙནྡ་ཤིང་སྣ་ཚོགས། ལྟེ་བ་བྲེག་སར་སྡོང་པོ་
ངོ་མཚར་ཅན། ཙན་དན་དེ་ཡང་ཡེ་ཤེས་མཁའ་འགྲོའི་འཕྲུལ། དེ་ནུབ་
- 151 -
ས



བསྒྲགས་མདོར་མཚོ་ནི་སྔར་མེད་རྡོལ། ལྷོ་ནུབ་ཕྱོགས་སུ་ཐབས་ཤེས་བརྡ་
རྟགས་སུ། དེ་ཡང་སྔར་མེད་ཆུ་མིག་གཉིས་རེ་བྱུང༌། བདུད་རྩི་མྱང་བ་དོན་
ལྡན་ཞེས་ཀྱང་བྱ། མཁར་ཆེན་རྒྱལ་པོའི་སྲས་མོ་མཁའ་འགྲོ་མ། ཕྱོགས་
བཅུར་ཡེ་ཤེས་མཁའ་འགྲོ་ཞེས་སུ་གྲགས། བདུད་བློན་རྣམས་ཀྱིས་མཁའ་འགྲོ་
མཚོ་རྒྱལ་ལ། ཆོས་ཀྱི་གེགས་བྱེད་ཧབ་ཤའི་མནའ་མར་བསུས། ཁོ་མོ་བྲོས་
ནས་སླར་རྙེད་ཆད་པ་བཅད། སྐུ་ལུས་ལྕགས་ཀྱི་དོ་ཤལ་ལྔ་བརྒྱ་བསྣུན། མཚོ་
རྒྱལ་ཉིད་ནི་ཡེ་ཤེས་སྒྱུ་མའི་ལུས། འབྱུང་བ་གང་ལ་ཐོགས་པ་མེད་པ་དང་།
རྡོ་ལ་འཇུས་ཚེ་ཟན་རློན་བཏིང་བ་བཞིན། གྲུབ་པའི་མཚན་རྟགས་གར་ཕྱིན་
གང་ན་འདུག ལུས་ཀྱི་རྒྱན་ཆ་ཕྱོགས་བཅུར་གཏོར་ནས་ནི། བདུད་ཀྱི་བློན་
པོའི་དབང་དུ་མ་གྱུར་ཅིག ཅེས་སོགས་རིགས་ལྔའི་སངས་རྒྱས་རྣམས་ལ་
གསོལ། དེ་ནས་ཡབ་ནི་མཁར་ཆེན་བཀའ་བཞིན་དུ། མཁན་ཆེན་བྷོ་དྷི་ས་
ཏཱའི་དྲུང་དུ་ཕྱིན། རབ་བྱུང་དགེ་སློང་བསྙེན་རྫོགས་ཡང་དག་མཛད། ཆོས་
ཀྱི་རྒྱལ་པོ་ཁྲི་སྲོང་ལྡེའུ་བཙན་གྱིས། ཐུགས་ཀྱི་དགྱེས་སྐོང་ཆོས་འཁོར་བསྐོར་
བའི་ཚེ། འཛམ་གླིང་དག་པའི་ཞིང་ཁམས་བྲག་དམར་དུ། རྡོ་རྗེ་སློབ་དཔོན་
གུ་རུ་པད་མ་འབྱུང༌། ཡེ་ཤེས་མཁའ་འགྲོ་མཚོ་རྒྱལ་གཙོ་བྱས་པའི། གནུབ་
ཀྱི་དགེ་སློང་ནམ་མཁའི་སྙིང་པོ་དང་། སངས་རྒྱས་ཡེ་ཤེས་རྒྱལ་བ་མཆོག་
དབྱངས་དང་། འཕྲིན་ལས་ཕུར་བ་མངའ་བརྙེས་མཚོ་རྒྱལ་ལྕམ། འབྲོག་མི་
དཔལ་ཡེ་ དཔལ་ གྱི་ སེང་གེ་དང་། ཡེ་ ཤེས་ སྤྱན་ ལྡན་ མཁས་ པ་ བི་ རོ་ རྗེ།
ཁ 152 -



མངའ་བདག་རྒྱལ་པོ་གཡུ་སྒྲ་སྙིང་པོ་དང་། ཛྷ་ན་ཀུ་མ་རྡོ་རྗེ་བདུད་འཇོམས་
དང་། སོག་པོ་ལྷ་དཔལ་ སྣ་ནམ་ཡེ་ཤེས་དབྱངས། ལྡན་མ་རྩེ་མང་ སྐ་བ་
དཔལ་བརྩེགས་དང་། ཤུད་བུ་དཔལ་སེང་རྒྱལ་བའི་བློ་གྲོས་ཞེས། ཁྱེའུ་ཆུང་
ལོ་ཙཱ་དྲན་པ་ནམ་མཁའི་མཚན། འོ་བྲན་དབང་ཕྱུག་རྨ་ཐོག་རིན་ཆེན་དང་།
དཔལ་གྱི་རྡོ་རྗེ་ དཀོན་མཆོག་འབྱུང་གནས་ སོགས། རྒྱལ་ བ་བྱང་ཆུབ་ རྗེ་
འབངས་ཉི་ཤུ་ལྔ་། སྒྲུབ་པ་བཀའ་བརྒྱད་ཕུར་བ་བྷིད་ད་མ། ཆོས་ཀྱི་གསང་
བ་ཏནྡྲའི་རྒྱུད་སྡེ་གསུང་། ཨ་ནུ་ཡོ་ག་བདེ་གསང་ཡོན་ཏན་མཛོད། ལྟ་བའི་
རྩེ་མོ་འོད་གསལ་རྫོགས་པ་ཆེ། སྒྱུ་འཕྲུལ་མངོན་རྫོགས་རྡོ་རྗེའི་རྒྱ་མདུད་
སོགས། གསང་སྔགས་ཆོས་ཕུང་བརྒྱད་ཁྲི་བཞི་སྟོང་དང་། མན་ངག་བརྡ་
དཀྲོལ་བོད་ཀྱི་ཕོ་བྲང་བསྒྱུར། བཀའ་དང་བསྟན་འགྱུར་མདོ་ཆོས་མ་ལུས་པ།
སྒྱུ་འཕྲུལ་རྒྱུད་སྡེ་མཧ་མ་ཡ་སོགས། རྡོ་རྗེ་འཇིགས་བྱེད་འབིགས་བྱེད་ཁྲོ་བོའི་
རྒྱལ། མདོ་དང་སྔགས་ཀྱི་གཞུང་ལུགས་བཀའ་བོད་བསྒྱུར། གསང་སྔགས་
བསྟན་པ་བརྟན་པའི་ཆེ་བར་བཅས། སྐལ་ལྡན་རྒྱལ་པོའི་ཐུགས་དགོངས་
ཡོངས་རྫོགས་མཛད། རུ་ ཏྲ་བརྟུལ་བས་ གསངས་སྔགས་བསྟན་པའི་དོན།
གཏེར་རྫས་གཏེར་སྐལ་གཏེར་སྟོན་རྒྱ་བོད་གཏེར། གཏེར་སྨྱོན་སྤེལ་བ་མིག་
གི་རྫས་ཞེས་བྱ། གཏེར་ཤོག་གཏེར་སྣག་གཏེར་སྨྱུག་གཏེར་ཆོས་སོགས། མ་
འོངས་འབྱུང་འགྱུར་ དོན་ དུ་ གཏེར་ རྫས་ མཛད། ཐུགས་ གཏེར་ དགོངས་
གཏེར་ཟབ་གཏེར་དུས་བབས་གཏེར། ཡར་འཕེལ་མར་འགྲིབ་བསྟན་པའི་
- 153 -



དོན་ལ་བཞག གཏེར་རིགས་མི་འདྲ་བྱེ་བ་བཅོ་བརྒྱད་སྦས། གཏེར་གྲོགས་
གཏེར་སྲུང་ཁ་བྱང་གཉེར་བྱང་བཅོལ། ས་རྡོ་རི་བྲག་ཆུ་གཏེར་མཚོ་གཏེར་
དང༌། གསེར་དངུལ་རིན་ཆེན་ཕ་ལམ་ཨ་དྲུང་སོགས། སྐུ་དང་ཕྱག་མཚན་
རྫས་དང་རྫས་གཏེར་སྦས། འབྱུང་ལྔའི་དྭངས་མས་མི་ཤིགས་རྒྱ་ཡིས་གདབས།
མཆིམས་ཕུ་ཡང་རྫོང་ཡར་ལུང་ཤེལ་ཕུག་སོགས། ཐུགས་གཏེར་མི་འདྲ་བརྒྱ་
དང་རྩ་བརྒྱད་མཛད། ངན་སྔགས་མི་འདྲ་རྡོ་རྗེ་ཕུར་བའི་གཏེར། རྟ་ཕག་
དགོངས་པའི་བླ་གཏེར་མང་དུ་སྦས། ཡིད་བཞིན་ནོར་བུ་ལྟ་བུའི་མན་ངག་
ལས། སྙིགས་མའི་དོན་དུ་ཨོ་རྒྱན་ནོར་ལྷ་སྦས། དབང་གི་བྱིན་གཏེར་རྟ་
མགྲིན་ཡང་ཁྲོས་སྦས། བོད་ཡུལ་ལྷོ་མོན་ཤར་གོང་བྱང་གོང་དུ། དུས་ཀྱི་རྒུད་
པ་སེལ་བའི་གཏེར་ཕྲན་སྦས། སྐུ་གསུང་ཐུགས་ཡོན་འཕྲིན་ལས་ལྔ་ཡི་གནས།
བོད་ཡུལ་གཏེར་གྱི་ཡོངས་སུ་བཀང་ནས་ཡོད། གཏེར་སྟོན་གཏེར་རྟགས་འགྲོ་
དོན་གདུལ་བྱའི་ཁམས། བྱེ་བྲག་སོ་སོར་མ་འདྲེས་བཀོད་ནས་ཀྱང་། གཏེར་
གྱི་ཁ་བྱང་རྡོ་རྗེ་ཕྱག་མཚན་རྟགས། མ་འོང་དོན་དུ་འགྲོ་བའི་དོན་ལ་སྦས།
གང་ཟག་ང་ལ་མོས་གུས་དད་པ་ཅན། དངོས་གྲུབ་འདོད་ན་གཏེར་གནས་
ཀུན་ནས་ལོངས། སྐལ་བ་ཡོད་མེད་འཚེང་འཕུང་དེ་བཞིན་ནོ། དཔལ་གྱི་
བསམ་ཡས་རྡོ་རྗེ་གདན་མཚུངས་འདི། མིག་གི་མཐོང་ཚད་ངན་འགྲོར་སོང་
རེ་ཀན། གུ་རུ་རྡོ་རྗེ་གྲོ་ལོད་ཞེས་སུ་གྲགས། བཀའ་དྲིན་ཆེ་བའི་སློབ་དཔོན་
པད་མ་འབྱུང་། བསམ་ཡས་བར་ཁང་གཙུག་ལག་ཁང་བཟང་དུ། ཚོགས་ཀྱི་
- 154
-



འཁོར་ལོ་དཔག་མེད་བསྐོར་ནས་སུ། ལྷ་སྲས་ཞུ་ཕུལ་གསེར་དང་རིན་ཆེན་
སྤུངས། གུ་རུས་ཨེ་མ་ལྷ་སྲས་ཁྱོད་ཉོན་དང་། ད་ལྟ་བདེ་བའི་སྐབས་འདིར་
ཆོས་མ་བཤོལ། ལས་ཅན་ཇོ་མོ་ཡེ་ཤེས་མཚོ་རྒྱལ་ཁྱོད། ཟབ་གཏེར་བདག་པོ་
མཁའ་འགྲོའི་སྙན་རྒྱུད་གང་། སྤེལ་མ་སྔ་ལ་དམ་ནི་མ་དྲགས་ཞན། ལྷ་སྲས་
ཞལ་གདམས་སྐྱེ་བའི་ཕྲེང་བ་སོགས། མ་འོང་འབྱུང་འགྱུར་དཔག་མེད་ལུང་
བསྟན་གསུང་། པད་མ་ང་ཡི་ཐུགས་སྒྲུབ་འདི་སྒྲུབ་ན། མཆོག་དང་ཐུན་མོང་
དངོས་གྲུབ་འདི་ཡིས་ཐོབ། བོད་གནས་བརྒྱ་དང་བརྒྱ་རྩ་བརྒྱད་སྟོང་ལེགས།
ཡང་གནས་བྱེ་བ་དུར་ཁྲོད་བརྒྱ་རྩ་དང་། གཅན་གཟན་གྲོང་དང་ཕུག་པ་འདྲེ་
ཡི་ཚང་། བདུད་དང་དམ་སྲི་ཐེའུ་རང་འབྱུང་པོའི་རིགས། མ་ལུས་དབང་
བསྒྱུར་རྫུ་འཕྲུལ་ཅིར་ཡང་སྤྲུལ། ཀུན་གྱི་རྒྱུད་ལ་ཆོས་ཀྱི་རྒྱས་གདབས་ནས།
ཁམས་གསུམ་ལྷ་འདྲེ་གཟུགས་ཅན་གཟུགས་མེད་རྣམས། འདྲེན་པ་སངས་
རྒྱས་པད་མ་ཀ་ར་ཡི། སྟོང་ཉིད་བྱང་ཆུབ་སེམས་ཀྱི་ཡེ་ཤེས་ལས། འགྲོ་བ་
རིགས་དྲུག་བླ་མེད་སངས་རྒྱས་ཞིང༌། སྐུ་གསུམ་སྟོན་པ་ཐུགས་རྗེའི་བདག་
ཉིད་ཆེའི། མཛད་པ་འཕྲིན་ལས་རྣམ་ཐར་བདེ་བ་ཆེ། དད་པ་ཅན་གྱི་མི་
དང་འབྲལ་བ་མེད། ངན་སོང་གནས་ཀུན་ང་ཡི་བསུ་རུ་འོང་། དུས་རྣམས་
ཀུན་ཏུ་པད་འབྱུང་ང་ཉིད་བསྒོམ། དུས་ངན་ལྔ་བརྒྱའི་འགྲོ་ཀུན་སྡིག་སྤྱོད་ཚེ།
མ་ཧ་གུ་རུའི་སྙིང་པོ་ཅི་འཁྱོལ་སྒྲོགས། ཐུགས་རྗེ་བྱིན་རླབས་ནམ་མཁའི་སྤྲིན་
ལྟར་འཁྲིགས། སྒོ་གསུམ་བྱིན་གྱིས་བརླབ་པར་ཐེ་ཚོམ་མེད། ལུས་ངག་ཡིད་
- 155 -



ལ་བདེ་བའི་ཡེ་ཤེས་སྤར། ཆོས་ཀྱི་སྙིང་པོ་རང་སེམས་པད་མ་འབྱུང་། དད་
པའི་སྙིང་ པོ་ སྟོང་ཉིད་བྱང་ཆུབ་སེམས། འབྲས་བུའི་ སྙིང་པོ་འཁྲུལ་མེད་
རྫོགས་པ་ཆེ། ངོ་བོ་སྟོང་གསལ་འགགས་མེད་ཐུགས་རྗེའི་གདངས། འཁོར་
འདས་བྱར་མེད་ལྟ་བའི་གནས་ལུགས་ དང་། འདི་ལྟར་སྣང་སྲིད་འཁོར་
འདས་སྤྲོས་པ་བྲལ། ལྷུན་གྲུབ་ སྒོ་ བརྒྱད་ དག་ པ་ རབ་ འབྱམས་ དབྱིངས།
སྒོམ་པའི་ཡེ་ཤེས་ཆོས་དང་ཆོས་ཉིད་འདྲེས། སྣང་བའི་ཆོས་རྣམས་སྟོང་པའི་
གཞི་ལ་རྫོགས། སྟོང་དང་རྟེན་འབྲེལ་ཟུང་འཇུག་མི་རྟོག་ ཐུགས། རང་
བཞིན་ཐུགས་རྗེའི་སྤྱོད་པའི་ཀུན་བཟང་ཀློང་། འབྲས་བུ་ཅིག་ཆར་རྫོགས་
པའི་བླ་མ་དེ། པད་མ་འབྱུང་གནས་བདག་ལས་གཞན་ན་མེད། མཚོ་རྒྱལ་
གདམས་ངག་བརྒྱ་དང་བཅུ་གསུམ་གནང༌། ཚེ་ལོ་ལྔ་བཅུ་ནས་བཟུང་སྙིགས་
མ་ལ། ལྷ་སྲས་ལུང་བསྟན་སྐྱེ་བ་བཅུ་བདུན་སོགས། བོད་ཀྱི་འགྲོ་དོན་རྣམ་
པར་ཐར་བའོ། སེ་ཆེན་ནས་བཟུང་བོད་ལ་བདེ་སྡུག་མང་། གཏེར་རྣམས་
འདོན་དུས་གདུལ་བྱ་སྙིགས་མར་འབྱུང་། ལས་ཅན་དག་པའི་འཁོར་ལྔའི་
ཆོས་སྐལ་རྣམས། སྙིང་ནོར་ཡོན་ཏན་ཡོངས་སུ་རྫོགས་པར་བཅས། གཏེར་
གྱི་འབྱུང་ལུང་དུས་སུ་རེ་རེ་བསྟན། དཔེར་ན་ཉི་མ་གཅིག་ལས་གཉིས་མི་
འཆར། གཏེར་སྟོན་སྟོན་པ་ཨུ་དུམ་ཝར་བཞིན། སྐུ་ཚབ་ཉེར་ལྔ་གཡའ་མ་
ལུང་དུ་སྦས། གསུང་ཚབ་བཅོ་བརྒྱད་ཀུན་བཀོད་རི་ལ་སྦས། ཐུགས་ཚབ་ཨ་
ཏི་པད་མའི་གནས་ལ་སྦས། གྲགས་པའི་གནས་བཞིའི་མཚོ་ལ་ཕྱག་རྗེས་བཞག
– 156 —



འབྱུང་བ་ལྔ་ལ་ཡེ་ཤེས་ལྔ་རྒྱས་བཏབ། ཨོ་རྒྱན་བཀའ་དྲིན་ཆེའོ་བོད་འབངས་
རྣམས། ཆོས་བཅུ་ཉེར་ལྔ་དུས་བཟང་ནམ་བྱུང་དུ། ཚོགས་ཀྱི་འཁོར་ལོ་
དཔག་མེད་བསྐོར་ཅིག་གསུང་། བོད་ཡུལ་གདུལ་ཞིང་ལེའུ་གསུམ་པའོ། ཨོཾ་
ཨཱ་ཧཱུྃ་བཛྲ་གུ་རུ་པད་མ་སིད་དྷི་ཧཱུྃ། ཨེ་མ་ཧོ། དེ་ནས་སྲིན་ཡུལ་འདུལ་དུ་
དགོངས་པ་ལ། ང་ནི་མི་སྡོད་སྲིན་པོ་འདུལ་དུ་འགྲོ། སྲིན་པོ་སྲིན་མོ་རྣམས་
ལ་དམ་ཆོས་སྟོན། བོད་འབངས་འཛམ་གླིང་བདེ་བའི་གཞི་མ་ཡིན། དེ་ལྟར་
བླ་མ་ཡོངས་འདུས་བཀའ་བརྒྱད་དང་། ཕུར་བ་བྷིད་ཏོ་ཏམ་འབུམ་སྡེའི་རྒྱུད།
རྫོགས་པ་ཆེན་པོ་ཀུན་བཟང་ཀློང་ཡངས་སྐོར། ཚེ་གཅིག་འཇའ་ལུས་གྲུབ་
པའི་མན་ངག་རྣམས། ཐུན་མིན་གསང་ཆེན་འོད་སྐུར་གྲོལ་བའི་ཆོས། སྒྱུ་
འཕྲུལ་རྡོ་རྗེ་དབྱིངས་སོགས་ཁྱད་པར་དུ། རྡོ་རྗེ་ཕུར་བ་རྡོ་རྗེ་ཀི་ལ་ཡའི།
འཕྲིན་ལས་སྒོ་འབྱེད་ཕྱག་རྒྱའི་ལྡེ་མིག་དང་། སྦས་གནས་སྟོང་དང་གནས་
གཏེར་ཞལ་ བྱང་ རྣམས། ཡེ་ ཤེས་ མཁའ་ འགྲོ་ མཚོ་ རྒྱལ་ ཁྱེད་ ལ་ གདམས།
ཞེས་གསུང་འཇའ་ཟེར་འོད་ཀློང་མཁའ་དབྱིངས་ནས། མཁའ་འགྲོ་སྡེ་བཞིའི་
ཆིབས་པ་བྷ་ལ་ཧའི། རྐང་བཞི་རླུང་གི་འཁོར་ལོ་བཞིས་བཏེགས་ནས། སྟོང་
ཆེན་ནམ་མཁའ་ཡངས་པའི་དབྱིངས་ནས་བསུས། པད་མ་འབྱུང་གནས་ལྷོ་
ནུབ་སྲིན་ཡུལ་བཞུད། བོད་འབངས་མི་ལུས་ཐོབ་ཚད་ཕོ་མོ་ཀུན། དད་པས་
ས་ལ་འགྱེལ་ཞིང་སྨོན་ལམ་བཏབ། པད་མ་འབྱུང་གནས་ཞབས་དྲུང་སྐྱེ་བར་
ཤོག ཞེས་སོགས་བོད་ཀྱི་རྗེ་འབངས་ཡོངས་རྫོགས་ཀུན། ཆིབས་སྐྱེལ་གུང་
- 157 -



ཐང་ལ་ལ་ཤོད་འབྱོན་ཚེ། རིགས་དྲུག་སྡུག་བསྔལ་ཞལ་ཆེམས་མ་ལུས་གསུང་།
སྲིན་ཡུལ་འབྱོན་པའི་ལེའུ་བཞི་བའོ། ཨོཾ་ཨཱ་ཧཱུྃ་བཛྲ་གུ་རུ་པད་མ་སིདྷི་ཧཱུྃ། ཨེ་
མ་ཧོ། ཆོས་དབྱིངས་ཡུལ་གྱི་ཨོ་རྒྱན་པད་མ་འབྱུང་། སྲིན་པོ་ཀུན་སྐྱོང་གླིང་
ཆེན་ལྔ་བརྒྱའི་དབུས། པད་མ་འོད་ཀྱི་ཤར་ལྷོ་ནུབ་བྱང་བཞིར། དབུས་
ཕྱོགས་འོག་མིན་དཔལ་རི་མཁའ་འགྲོའི་གླིང་། ཟངས་མདོག་དཔལ་གྱི་རི་བོ་
ཙིཏྟའི་དབྱིབས། རིག་འཛིན་དཔའ་བོ་མཁའ་འགྲོ་འབུམ་གྱི་དབུས། ཚོགས་
ཀྱི་འཁོར་ལོ་དཔག་ཏུ་མེད་པ་བསྐོར། མཧཱ་བྷ་ལེའི་སི་ཏ་ཟ་བ་མཐོང་། དེ་
ནས་དབྱངས་ཅན་ཡེ་ཤེས་མཁར་ཆེན་བཟས། རྒྱལ་ཀུན་གསང་གསུམ་སྤྲུལ་སྐུ་
པད་མ་འབྱུང་། རྣམ་ཐར་མཛད་པ་མཐའ་ཡས་དཔག་མེད་ཀྱང་། བཀའ་ཡི་
བསྡུ་བ་བྱས་ནས་བཀའ་རྒྱས་གཏབ། གཏེར་གྱི་སྲུང་མ་གསུམ་དང་གནོད་
སྦྱིན་དང་། སྤུ་རི་སྦ་བཙན་རྣམས་ལ་གཉེར་དུ་གཏད། སྐལ་མེད་ལོག་ལྟ་
ཅན་གྱི་སྙིང་ཁྲག་སྟོབས། གསོལ་བ་འདེབས་པའི་གང་ཟག་ཕོ་མོ་ལ། ཚེ་
འདིར་འགལ་རྐྱེན་བར་ཆད་ཞི་བ་དང་། དུས་ངན་སྙིགས་མ་ལྔ་བརྒྱ་བསྡུ་བའི་
ཚེ། གཟའ་ཀླུ་རྒྱལ་པོ་མ་ཡམ་ཆོ་འཕྲུལ་གྱིས། རྩ་རླུང་འདུ་བ་འཁྲུགས་པའི་
ཡིག་རིས་བྱེད། འདི་ཕྱིའི་དགེ་སྦྱོར་རྐྱེན་དང་བར་ཆད་འབྱུང་། དེ་ཚེ་པད་ .
མའི་རྣམ་ཐར་འདི་ཉིད་ནི། ཉིན་མཚན་ཐུན་བཟུང་ཨོ་རྒྱན་པད་མ་འབྱུང་།
གསོལ་བ་ཐོབ་དང་བཟང་ངན་ལ་ཤན་འབྱེད། ཁམས་གསུམ་སྲིད་གསུམ་ལྷ་
འདྲེ་མི་ཡི་སྲོག དམ་སྲི་རྒྱལ་པོའི་གཉའ་ཆིངས་འདི་ཡིན་པས། ཨོ་རྒྱན་
་
--
-
= 158
-



བདག་ལས་སྐྱོབ་པ་གཞན་ན་མེད། གསོལ་བ་ཐོབ་དང་བྱིན་རླབས་རྟག་ཏུ་
འཇུག འཆི་ཚེ་ ཐིམ་ སྡུད་ ཞིང་ ཁམས་ ཞལ་ མཐོང་ནས། བདེ་ ཆེན་ འོད་
དཔག་མེད་པའི་ཞིང་ཁམས་སུ། སྐད་ཅིག་ཉིད་ལ་འཕོ་བར་ཐེ་ཚོམ་མེད།
གལ་ཏེ་འཕོ་བའི་སྟོབས་གདེང་མེད་ནའང་། བར་དོའི་འཇིགས་པའི་འཕྲང་
ལས་བསྒྲལ་ནས་ཀྱང་། ཞིང་མཆོག་པད་མ་འོད་ཀྱི་ཕོ་བྲང་དེར། སྨོན་ལམ་
སྟོབས་ཆེན་ཟབ་མོ་འདི་ཡིས་འཕེན། ཉིན་མཚན་དུས་དྲུག་རྒྱུན་དུ་གསོལ་བ་
ཐོབ། བསླུ་བ་མེད་དོ་རྡོ་རྗེའི་གསང་ཚིག་གོ། མི་ཟད་རིན་ཆེན་རྡོ་རྗེའི་ཕྲེང་
བ་ལས། ཞལ་གདམས་ཕན་ཡོན་ལེའུ་ལྔ་པའོ། ཨོཾ་ཨཱ་ཧཱུྃ་བཛྲ་གུ་རུ་པདྨ་སིདྷི་
ཧཱུྃ། པད་མའི་རྣམ་ཐར་ཐོས་པ་དོན་ལྡན་འདི། བྱིན་རླབས་ཀུན་འདུས་ནོར་
བུ་ཙམ་གཅིག་བྲིས། སྐལ་ལྡན་བསོད་ནམས་ཅན་གྱི་སྙིང་ལ་ཆོངས། འབྲེལ་
ཚད་དོན་ལྡན་རྡོ་རྗེའི་སྒྲ་དབྱངས་འདི། མཐོང་ཐོས་དྲན་རེག་ཟངས་མདོག་
དཔལ་རིའི་ཞིང་། འདྲེན་པ་ཨོ་རྒྱན་གུ་རུའི་རྗེས་བཟུང་སྟེ། རིག་འཛིན་ས་
མཆོག་ཐོབ་པར་ཐེ་ཚོམ་མེད། ཨོཾ་ཨཱ་ཧཱུྃ་བཛྲ་གུ་རུ་པད་མ་སིདྷི་ཧཱུྃ། པད་མའི་
རྣམ་ཐར་བྱིན་རླབས་ཆེ་བའི་མཆོག གང་ཟག་དད་པ་ ཅན་གྱིས་གསོལ་བ་
ཐོབ། དད་མེད་ལྟ་ལོག་ཆོས་དྲེད་ཁ་བཤད་ཅན། པད་མ་བདག་ལ་བརྙས་
བསྐུར་འདེབས་པ་ཡི། ཟོག་པོ་གཡོ་སྒྱུ་ཅན་གྱི་སྲོག་རྩ་ཕྱུངས། བཀའ་སྲུང་
དྲེགས་པ་ཆེན་པོར་གཉེར་གཏད་དོ། ཡིད་གཉིས་ཐེ་ཚོམ་བྲལ་བའི་ཕོ་མོ་ཀུན།
ཚེ་འདིར་བསོད་ནམས་འཕེལ་ཞིང་རླུང་རྟ་དར། ཚེ་རིང་ནད་བྲལ་ཕྱི་མ་རྔ་
- 159 -



ཡབ་གླིང་། སྐྱེ་བར་གདོན་མི་ཟ་འོ་སྙིང་ལ་ཆོངས། ཨོཾ་ཨཱ་ཧཱུྃ་བཛྲ་གུ་རུ་པད་མ་
སིདྷི་ཧཱུྃ། མི་ཟད་གཏེར་གྱི་སྙིང་ཁྲག་ཟབ་མོའི་བཅུད། མི་ཤིགས་རིག་སྟོང་
གཉུག་མའི་བྲག་རི་ལས། ལས་ ཅན་བསོད་ནམས་ ཅན་དང་ ཕྲད་ པའི་ཚེ།
སྔོན་སྨོན་དུས་བབས་དབྱར་གྱི་མཚོ་རྡོལ་བཞིན། སྙིགས་མའི་འགྲོ་བ་སྐྱོབ་
པའི་དོན་དུ་བྲིས། འབྲི་སྟོན་འཆང་དང་ཀློག་བགྱིས་འཆད་སྤེལ་ན། བསྟན་
འཛིན་སྐྱེས་བུའི་སྐུ་ཚེ་མཛད་འཕྲིན་རྒྱས། དོན་གཉིས་ལྷུན་གྲུབ་ཆོས་ཀྱི་རྒྱལ་
པོར་ཆུབ། བསོད་ནམས་ དཔལ་ གཏེར་ པད་ མའི་ རྣམ་ཐར་འདི། ཡིད་
བཞིན་ནོར་བུ་དབང་གི་རྒྱལ་པོ་བཞིན། ནོར་བུ་དོར་ནས་འཆིང་བུ་མ་འཚོལ་
ཅིག དེ་ལྟར་སེམས་ལ་རྒྱས་ཐོབ་ང་ཡི་གཏེར། པད་མ་འབྱུང་གནས་རྒྱལ་
བའི་དབང་པོ་ཡིས། རིག་འཛིན་རྣམ་བཞིའི་ས་ལ་ཡོངས་གྲུབ་སྨོན། ཅེས་
པའང་སྔ་འགྱུར་གསང་སྔགས་རྙིང་མའི་རིག་པ་འཛིན་པ་དཔལ་ཡུལ་སངས་
ཤིས་ཡང་སྤྲུལ་གྲུབ་དབང་དཀོན་མཆོག་རྒྱལ་མཚན་རིན་པོ་ཆེའམ་གཏེར་སྟོན་
ཨོ་རྒྱན་ཀུན་སྐྱོང་གླིང་པས་རང་གཏེར་སྐལ་བ་དང་ལྡན་པའི་ནམ་མཁའི་སྙིང་
པོའི་སྐྱེ་མཐའ་ཟབ་དོན་མངའ་དབང་འབྱོར་བའི་རྣལ་འབྱོར་བ་བསྟན་འཛིན་
རྡོ་རྗེའི་ངོར་མདོ་ཁམས་བླ་རུང་ཆོས་ཀྱི་གྲོང་ཁྱེར་གྱི་འདབས་སུ་རབ་བྱུང་བཅུ་
བདུན་ལྕགས་འབྲུག་ལོའི་ཧོར་ཟླ་གཉིས་པར་སྐར་མ་རྒྱལ་ཕུར་འཛོམས་པའི་
དུས་བཟང་ལ་བྲིས་ཏེ་སྤེལ་བའོ། དགེའོ། །
-- 160 -



，
7，
2 pa2a
དལ་རྟེན་དོན་ཡོད་དུ་གདམས་པའི་
བསླབ་བྱ་ཕན་བདེའི་སྙིང་ནོར།
a
#2 22 2
a
4
22 0
2
Z
I
ན་མོ་གུ་རུ་པདྨ་ཀ་ར་ཡེ།
རིང་ནས་ཤུགས་ཀྱིས་ཡེ་ཤེས་ཐུགས་བསྐྱེད་མཐུས། རྒྱལ་བ་གཞན་
གྱིས་སྤངས་པའི་རྩོད་ལྡན་འགྲོ། རྒྱུ་བཅས་རྒུད་པ་མ་ལུས་དྲུངས་དབྱུང་ནས།
བདེ་བ་མཆོག་ལ་སྦྱོར་མཛད་ སཾ་ བྷ་ཝ། རྗེ་འབངས་རིག་འཛིན་རྒྱ་མཚོའི་
ཚོགས་དང་བཅས། འཕགས་བོད་པཎ་གྲུབ་ལོ་ཙཱ་བཀའ་དྲིན་ཅན། བརྒྱུད་
གསུམ་བླ་མ་ཡི་དམ་མཁའ་འགྲོ་དང་། དམ་ཅན་ཆོས་སྐྱོང་སྲུང་མའི་ཚོགས་
བཅས་ཀྱིས། སྐལ་བཟང་ཞིང་འདིར་ལེགས་དགུའི་ཤིས་པ་སྩོལ། ཆོས་དང་
ཆོས་ཀྱི་མཚན་ཉིད་ཡོངས་དག་ཅིང་། ཇི་ལྟར་ཤིང་ཏོག་མ་སྨིན་སྨིན་འདྲའི་
མདོག བདག་འདྲས་ལེགས་བཤད་འདོམས་པའི་ཁུར་བརྟེན་པ། དམ་པས་
གཟིགས་ན་ཁྲེལ་བའི་རྒྱུ་ཉིད་ལས། གདུང་བ་སེལ་བའི་ཟས་མཆོག་ག་ལ་ཡིན།
འོན་ཀྱང་གྲོགས་ཁྱེད་རྔ་ཆེན་དབྱུག་བསྣུན་བཞིན། བསྐུལ་ངོ་མི་བཟློག་རྟེན་
འབྲེལ་བཟང་ལགས་ སྙམ། རྒྱལ་བ་གོང་མའི་གསུང་གིས་ཡོངས་བསྔགས་
བཞིན། དོན་ དང༌ ལྡན་ པ་ འཕགས་ པ་ དམ་ པའི་ཚིག གང་ གསུང་ ཡིད་
- 161 -



བཞིན་ནོར་བུའི་རང་བཞིན་ལས། འདོད་སྦྱིན་གཏེར་གྱིས་ཕྱུག་པས་ཚིམས་
བཞིན་དུ། འབྲས་བུ་ཡིད་ལ་ བསྟིམ་ ཏེ་ མཛོད་ ཅིག་ གུ། སྐྱེ་བ་ཚེ་རབས་
བསྒྲུངས་བའི་བསོད་ནམས་ལས། འབྲས་བུ་དལ་བའི་རྟེན་མཆོག་ཐེངས་
འདིར་རྙེད། དེ་ཡང་རྟག་པའི་རང་བཞིན་ངེས་མེད་པས། སྒོ་གསུམ་རང་
ནུས་དང་ བསྟུན་ རྒྱལ་ བསྟན་ ལ། ཞུགས་ ནས་ དགེ་ བའི་ བག་ ཆགས་ རྒྱས་
འདེབས་གནད། དེ་ལ་ཐོག་མར་ཡོན་ཏན་ཀུན་གྱི་གཞི། སོ་སོར་ཐར་བ་ཚུལ་
ཁྲིམས་རྒྱན་གཅིག་འཕགས། གཞི་དེ་ལེགས་བཟུང་མིག་བཞིན་གཅེས་པར་
མཛོད། སྡོམ་ པ་ གསུམ་ གྱི་བརྒྱན་བཟང་འབྱོར་བ་ན། ནོར་ གླིང་དགོས་
འདོད་ཀུན་འབྱུང་རྙེད་པ་འདྲ། བཤེས་གཉེན་བཟང་པོ་གསེར་གྱི་མཆོད་སྡོང་
དང་། ཆོས་གྲོགས་དམ་གཙང་ཇི་སྲིད་བྱང་ཆུབ་གྲོགས། བསོད་ནམས་ཞིང་
གི་ཚོགས་གཉིས་སྦྱིན་བདག་རྣམས། ཚེ་འདིར་སྐལ་པ་བཟང་པོའི་རྟེན་འབྲེལ་
འཛོམས། ཀྱེ་ཀྱེ་ལགས། དེང་སང་བདག་འདྲའི་སྐྱེ་བོ་ཕོ་མོ་ཀུན། རྩ་བ་
རུལ་བའི་མངར་སྡོང་འབྲས་བུར་རེ། ཇི་ལྟར་སྙམ་ན་བསླབ་སྡོམ་ཡལ་བོར་
ནས། ཟབ་མོའི་ཆོས་ཞིག་འཚོལ་ཁུལ་བྱེད་ལ་ལྟོས། འགའ་ཞིག་གསང་ཆེན་
སྔགས་ལ་སྐད་ནས་ཀྱང་། ནག་ཆང་ཁོ་ན་དགའ་ཞིང་བྱུང་རྒྱལ་དུ། སྤྱོད་
པས་ཐུབ་བསྟན་རིན་ཆེན་བཤིག་པ་ལ། དེ་ལས་ལྷག་པའི་བསྟན་དགྲ་དཀོན་
ཏ་རེ། ཀྱེ་མ། འབྲས་བུ་གསང་སྔགས་རྡོ་རྗེ་ཐེག་པ་ནི། ཚེ་འདིར་ལས་ཉོན་
འཆིང་བ་ཡོངས་སུ་བཅད། དག་པའི་སྣང་བ་རྒྱ་ཆད་ཕྱོགས་ལྷུང་བྲལ། རྡོ་རྗེ་
འཆང་དབང་གོ་འཕང་སྦྱོར་བྱེད་ན། ཁྲོ་དང་ཞེན་པ་མངོན་གྱུར་མགོ་ཙམ་
- 162 -



ཡང་། གནོན་ པ་ མེད་ན་སྤོངས་ པ་ལྟ་ཞིག་ཡོད། ལ་ ལ་ སེར་གོས་དམར་
མདོག་གསེར་ལྟར་མཛེས། ལ་ལ་ཆོས་སྐད་ནམ་མཁའི་འབྲུག་ལྟར་གྲགས།
ལ་ལས་མཁས་རློམ་ སུ་ ལའང་ བརྙས་སྨོད་བསྒྲགས། དབྱངས་ རོལ་ མདོས་
གཏོར་མཁས་པས་མཆོག་འཛིན་ཅན། དེས་ཀྱང་ད་དུང་ཐུབ་པའི་བསྟན་པ་
ལ། ད་གཟོད་ཞུགས་དགོས་དེ་སྔ་བསྟན་འཛིན་མིན། དེ་ཕྱིར་ཚུལ་ཁྲིམས་
བསྲུང་བ་གཞིར་བཞག་ནས། མདོ་སྔགས་ཆོས་ཚུལ་རིན་ཆེན་ནོར་གླིང་ནས།
ཟབ་རྒྱས་ཆོས་ཀྱི་སྐལ་བ་མི་དམན་པས། ཡང་ནས་ཡང་དུ་ཐོས་བསམ་བསྒོམ་
པ་གཅེས། སྤང་བླང་གནས་ལ་ཤེས་རབ་མིག་མེད་ན། ཚོང་དང་གཡོ་སྒྱུ་བྲེ་
ཁ་སྲང་མགོ་འཇལ། ཕྱུགས་ཀྱི་ན་ཚོད་རྟ་མཛོ་ཉོ་ཚོང་བྱེད། གྱོད་དང་གཡོ་
འཇབ་ཉེ་རིང་ཆགས་སྡང་ཕྱོགས། ཕྱི་མ་དམྱལ་བའི་འདུན་མ་མཁས་ནའང་།
རྒས་པོ་དམར་སེར་མདོག་ཅན་ཅི་ཞིག་བྱ། མི་ཚེ་གཡོ་སྒྱུས་སྒྲུབ་པའི་ལོག་འཚོ་
དང་། བེའུ་ལུག་འཚོ་སྐྱོང་རྟ་འདྲེན་ཁལ་ མཛོ་སྐྱོང་། གྲོང་ཆོག་ཁོ་ནར་
འཕྱན་པའི་མཛད་ པ་ ཅན། མིང་ལ་ རི་ཁྲོད་ཉམས་ ལེན་ རྣལ་ འབྱོར་ཟེར།
བླུན་པོ་རྣམས་ཀྱིས་མཆོག་གི་ཆོས་པར་བསྔགས། དེ་ཡང་ད་དུང་ཐུབ་པའི་
རྗེས་འཇུག་ཏུ། རློམ་ན་རྗེས་འཇུག་མིན་དེ་གང་ཟག་ཡིན། ཟབ་ཞི་སྤྲོས་བྲལ་
དབུ་མའི་གཞུང་ལུགས་དང་། འོད་གསལ་རིག་སྟོང་ལྟ་བ་ཆོས་སྐུའི་མཁར།
རྒྱ་ཆེན་ སྤྱོད་ པའི་ དོན་ སྟོན་ ཕ་ རོལ་ ཕྱིན། ཤེས་ བྱའི་ ཆོས་ རྣམས་ གཏན་
འབེབས་མངོན་པའི་མཛོད། ཡང་དག་ལམ་བཟང་གནས་སྟོན་འདུལ་བའི་
མདོ། ལོག་རྟོག་ལྟ་ངན་འཇོམས་པ་ཚད་མའི་གཞུང། འདི་རྣམས་དགེ་བའི་
-163 -
--



བཤེས་ལས་ཐོས་གྱུར་ན། བསྟན་པའི་བདག་པོའི་ནང་མཛོད་དེ་ཡི་རྒྱུ། ཤེས་
པར་འགྱུར་གྱི་གཞན་ནི་གྱི་ནར་ཟད། ཐོས་བསམ་སྒོམ་པའི་སྒྲོན་མེ་ཆེར་སྦྱར་
མཛོད། ཇི་ལྟ་ཇི་ལྟར་མིང་དུ་ཐོས་གྱུར་པ། དེ་ལྟར་དེ་བཞིན་བསམ་པས་མ་
བསྐྱངས་ན། ཆོས་ཐོས་བརྗེད་ལ་དད་པ་སྣུམ་ཚོས་བཞིན། ཆོས་དྲེད་བློ་དྲེད་
རྐུན་མའི་ནོར་ཁྱེར་བཞིན། བསླབ་པ་གསུམ་པོ་དབང་མེད་དོར་ནས་ཐལ།
དེ་ཡང་ཉེས་ལྟུང་བཤགས་པའི་དུས་མ་མཆིས། དེ་བཞིན་དོགས་ཟོན་དམ་
ཚིག་བཅས་སྡོམ་སྲུང་། རྟག་ཏུ་ལེགས་པར་བསམ་པ་གནད་དུ་ཤེས། དེ་ལྟར་
རང་གི་ཐོས་བསམ་བྱས་པ་དེ། གཞན་ལ་འགྲན་འདོད་གྲགས་པ་ནོར་གྱི་ཕྱིར།
མ་ཡིན་རྒྱལ་བའི་ཆོས་ཚུལ་མཐའ་དག་ཀུན། ཉམས་ལེན་རྣམ་པར་གྲོལ་བའི་
ཆེད་དུ་དགོས། དེ་ལྟར་གནད་དུ་བྱས་པའི་ལག་རྗེས་སུ། བྱ་སྒོང་ལྟ་བུའི་
མགོ་མཇུག་མེད་པ་དང་། ཁྱི་སྨྱོན་བཞིན་དུ་ངེས་མེད་མ་ཡིན་ཏེ། ཉམས་
ལེན་དེ་ཡང་སྦྱོར་དངོས་རྗེས་གསུམ་གྱི། བྱ་བ་མ་ལུས་མཐའ་རུ་འཁྱོལ་བ་
གནད། ཡང་ཡང་བསམ་བྱུང་ཚད་མས་དཔྱད་བྱས་ཏེ། ངེས་པ་རྙེད་པ་ལམ་
གྱི་སྲོག་ཡིན་ལགས། ཕལ་ཆེར་ཆོས་ཀྱི་འཇུག་སྒོ་ངེས་འབྱུང་སེམས། མདོ་
སྔགས་ལམ་གྱི་སྲོག་ནི་བྱང་ཆུབ་སེམས། འདི་དག་བོར་ནས་སེམས་གྱི་རིག་ཆ་
ཙམ། སྐྱོང་ངོ་སྒོམ་ཡིན་འཆད་མཁན་འགའ་ཡོད་ཀྱང་། སྔོན་གྱི་པད་འབྱུང་
བྷི་མའི་ལུགས་ མ་ཡིན། ཡིན་ན་གཞུང་ལུགས་ གོང་མ་རྣམས་ལ་གཟིགས།
རྒྱུད་ལུང་མན་ངག་ཇི་སྙེད་བལྟོས་དང་གསལ། བླ་མ་བསྟེན་ནས་མོས་གུས་ཇེ་
འཕེལ་དང་། གདམས་ངག་བཏབ་ནས་རང་རྒྱུད་ཇེ་དུལ་ན། རང་གི་བསྒོམ་
- 164 -
--
-
-
-



རྒྱུའི་ལམ་རྣམས་ཆ་ཚང་བར། གོ་བ་ལེགས་པར་རྙེད་དུས་དབེན་པར་བརྟེན།
ཚེ་འདིའི་བྱ་བཞག་བློས་བཏང་གཅིག་པུར་སྡོད། གཞི་མེད་རྩ་བྲལ་རིག་སྟོང་
ཧེ་རུ་ཀ། ཚེ་འདིར་འཇའ་ལུས་ཐོད་རྒལ་མ་ནོར་བ། ཅིག་ཆར་ངེས་མེད་
གནས་ལ་ཉམས་སུ་ལོངས། དམ་སེལ་མ་བསྲེ་བླ་མའི་བྱིན་རླབས་ཆེ། དེ་ལྟར་
དགའ་འོ་ཆོས་ཀྱི་གྲོགས་མཆོག་ལགས། ཉམས་ལེན་དྲེད་པོའི་ཁ་ལྟ་སྟོང་སྐད་
དང༌། བསམ་གཏན་མ་ཟིན་ཨུ་ཚུགས་ བསྒོམ་པ་རྣམས། རྒྱལ་བའི་ལམ་
བཟང་རྙེད་ པ་ མ་ཡིན་ཞེས། གྲུབ་ ཐོབ་ གོང་མས་ ཞལ་ གདམས་ཡང་ཡང་
གསུང༌། རི་ཁྲོད་གངས་རིའི་རྩེ་དང་བྲག་དམར་སྐྱིབས། ལྡེམ་ལྡེམ་ནགས་
ཚལ་མཛེས་པའི་བ་གམ་དུ། དྲང་སྲོང་འཆང་རྣམས་རྣལ་འབྱོར་སྐྱིད་པའི་
མཆོག དེ་ཡི་ལུས་ནི་བྲེལ་དམ་འདུ་འཛིས་དབེན། སྐབས་འགར་སྲིད་པའི་
སྐྱོན་མཐོང་སྐྱོ་ཤས་དང་། ངག་ནི་མི་སྨྲ་ཞི་བའི་བརྟུལ་ཞུགས་ཅན། ཡིད་
ཀྱང་བསམ་གཏན་བདེ་བའི་ཡེ་ཤེས་གང་། ལྷར་བཅས་འཇིག་རྟེན་མདུན་ན་
ཤིན་ཏུ་མཛེས། ཞི་བདེའི་ཕན་ཡོན་སེམས་པའི་སྤྲོ་བ་དང་།འགྲོ་དྲུག་ཕ་མར་
ཤེས་པའི་བྱམས་སྙིང་རྗེ། དད་པའི་བཞིན་གྱི་དེ་ཡི་ཡིད་ལ་འཕེལ། སྐར་མ་
ཉིན་མོ་མཐོང་བ་སྐབས་འགར་ཙམ་ཆོས་ཀུན་མིང་གི་རི་མོ་ཡུལ་གྱི་ངོས། རང་
གྲོལ་གདམས་པ་རྡུལ་ཙམ་རྙེད་པ་མིན། དེ་དོན་མཐོང་རྒྱ་ཡངས་པའི་ཆུ་
འཛིན་སྤྲོས། འོད་གསལ་མཐའ་དབུས་བྲལ་བའི་དབྱིངས་སུ་ཞི། གཟུང་
འཛིན་འཁོར་འདས་བདེ་སྡུག་སྐྱོན་ཡོན་སོགས། སྣ་ཚོགས་རྟོག་པའི་པིར་གྱིས་
བྲིས་པ་ཀུན། ཆོས་ཉིད་སྤྲོས་བྲལ་དབྱིངས་ཉིད་མ་གཏོགས་པར། མཚན་
ཡ- 165 -



མར་དམིགས་པར་རྡུལ་ཙམ་ཆ་མ་མཆིས། དེ་བཞིན་ཡང་དག་ལམ་ལ་བརྩོན་
པ་དེས། མི་རིང་རྒྱལ་བའི་གོ་འཕང་བརྙེས་གྱུར་ནས། མཐའ་ཡས་འགྲོ་
རྣམས་སྲིད་མཚོ་ལས་བསྒྲལ་ནས། མི་གནས་གོ་འཕང་མཆོག་ལ་སྦྱོར་བར་
འགྱུར། མི་རྟོག་དེ་སྐད་ཆོས་གཏམ་སྨྲས་པ་དེ། གཟིགས་མཁན་རྣམས་ལ་
ཡང་དག་དགྱེས་སོ་སྙམ། ཅི་དྲན་གང་ཤར་བྲིས་པ་དེ་ལྟར་ལགས། སྐྱོན་དང་
ཡོན་ཏན་དབྱེ་བ་མ་མཆིས་པས། གང་ཟག་ཆོས་པའི་ཐུགས་ལ་བཞག་ན་དགེ།
ལུགས་གཉིས་རྨོངས་མིན་བསྟན་པའི་དོན་ཕྱིར་དུ། བསྐུལ་བ་པོ་ལ་སོར་མོ་
བཅུའི་རྩེར་ཕུལ། དཀོན་ཡང་དམ་ཆོས་ཡང་དག་དྲང་སྲོང་དཀོན། མཆོག་
འཛིན་ཅན་གྱི་ང་རྒྱལ་གཞོམ་ཕྱིར་དུ། ཉམས་ལེན་ལམ་བཟང་རྒྱལ་མཚན་
འདི་ཕྱུར་ཅིག ལྷ་སའི་ཞོལ་དུ་ལྕགས་འབྲུག་ལོ་ཁམས་འདིར། སངས་ཉིན་
འཆི་ཡང་དེ་རིང་གདམས་ངག་བཙལ། ཕྱི་མ་ཤུལ་དུ་མི་ལུས་དམྱལ་མེས་
བསྲེག། འགྲོ་དྲུག་ཁམས་ལ་སྤྲུལ་བ་སྣ་ཚོགས་སྣང་། སྐུ་ཡི་མཚན་མཆོག་ཐོབ་
པ་ད་རེས་ཙམ། བྲེལ་ཞིང་སྙིགས་མའི་དུས་འདིར་བྲིས་པའོ། ཀུན་ལ་ཕན་
པའི་ཞལ་གདམས་ཟེར་ན་ཆོག ཁོ་བོ་སྡིག་དྲེད་རྒྱུད་ལུག་ སྟོང་ སྐད་ ཅན།
མདོར་ན་བསྟོད་སྨད་གཉིས་ཀ་ཇི་ལྟར་རུང་། འབྲེལ་བ་ཐོབ་ཚད་དོན་ལྡན་
བཀྲ་ཤིས་ཤོག ཅེས་སངས་ཤུལ་སྤྲུལ་སྐུས་སྨྲས་སོ། དགེའོ། །
166 -



༄༅།། དུས་མཐའི་སྡུག་རུས་པའི་མགུར་ཚོགས་
རྒྱ་མཚོ་ལྟ་བུའི་སྐོར་ལས།
ཁམས་ཀྱི་གདམས་ངག བུ་ཆུང་གཞོན་ནུ་ལ་ལན་སྨྲས་པ། ངག་གི་རྟ་
ལ་དྲངས་ནས་ཨ་ཀྱེ་ཀྱེ། མཚུངས་མེད་ཀྱི་བླ་མ་གཏེར་ཆེན་པོ། ཀ་དག་ལྷུན་
གྲུབ་གཞོན་ནུའི་གཞལ་ཡས་ན། རང་མདངས་ངོམས་པ་འོད་གསལ་རིགས་
བརྒྱའི་བདག ཁམས་གསུམ་འགྲན་ཟླ་བྲལ་བ་གཙུག་གི་ནོར། བདག་གི་བླ་
མ་མཚན་ནས་སྨྲོས་སླ་མིན། དོན་ཡོད་རྣམ་བཟང་དཀར་པོའི་དཔལ་བཟང་
དཔྱིད། དེ་རིང་བདག་གིས་བསྙེན་ནོ་བྱིན་གྱིས་རློབས། ད་ལྟ་དལ་འབྱོར་
རྟེན་མཆོག་ལན་གཅིག་རྙེད། དེ་ཡང་མི་རྟག་ནམ་མཁའི་གློག་དང་མཚུངས།
དེ་ཕྱིར་ལས་འབྲས་བསླུ་མེད་ཡིན་པར་ངེས། གཞོན་ནུ་དར་མའི་བན་དེ་མེ་
ཏོག་འདྲ། དམ་ཆོས་ཟབ་མོས་རང་རྒྱུད་བརྟུལ་ན་ལེགས། ཆོས་དྲེད་བན་དེ་
མར་སྐོག་སྣུམ་བཙོས་བཞིན། ཆོས་ལ་གཤེ་ཞིང་དམ་ལས་འདའ་ཉེན་ཆེ། དེ་
ཕྱིར་བཤེས་གཉེན་བསྟེན་ཡུན་བསྲིང་ན་སྙམ། དམ་ཆོས་ཡོད་དུས་བཤེས་
གཉེན་ཡང་དག་དཀོན། བཤེས་གཉེན་ཡོད་དུས་བན་དེ་རྒས་ནས་བཀུམ།
སྒོ་ལྔའི་དབང་པོའི་གཟི་མདངས་རྫོགས་ལ་ཉེ། དེ་དུས་འཆི་ལ་བབས་ན་འོ་
- 167 -



བརྒྱལ་ཆེ། ད་ལྟ་ང་རྒྱལ་ཐོས་པའི་རྒྱགས་པ་སྟེ། ཆོས་སྤངས་བསགས་ལ་ཁེ་
ཉེན་སོ་མཚམས་ཡོད། མི་ཚེ་ཕྱི་མ་འགྲོ་དྲུག་ལས་སྣང་དེ། རྒྱལ་གསུང་བདེན་
དཔང་རྫུན་ནོ་མི་སྙམ་མོད། མི་དགེ་བཅུ་དང་མཚམས་མེད་ལོག་ལྟ་དང་།
ཕྱོགས་རེས་ཆགས་སྡང་སྤངས་ན་ཨི་ལེགས་སྙམ། རུས་རིགས་ཆེ་བ་གནམ་གྱི་
སྤྲིན་དང་འདྲ། ནོར་རྫས་ལོངས་སྤྱོད་ས་གཞིའི་ཤིང་ལོ་བཞིན། གཉེན་དང་
ཉེ་རིང་རྨི་ལམ་གྲོགས་པོ་འདྲ། ཆོས་ཞིག་བསམ་ན་དམ་གཙང་སྡོམ་གཙང་
དགོས། འདུལ་བ་མདོ་སྡེ་རྒྱ་མཚོའི་གཞུང་ལུགས་དང་། དྲང་དོན་ངེས་དོན་
རྣམ་དབྱེ་ཤེས་བྱའི་རིགས། མདོ་སྔགས་ལུང་རྟོགས་ཆོས་ཚུལ་མ་ནོར་བར།
རྒྱུ་བདེ་ལམ་བདེ་འབྲས་བུ་བདེ་བ་ཆེ། དེ་དོན་རྟོགས་ན་ཆོས་པ་ཡང་དག་
མཆོག ནོར་བུའི་གླིང་དུ་དབང་རྒྱལ་རྙེད་པ་འདྲ། ཀུན་ལ་གཤེ་ཞིང་མཁས་
རློམ་ང་རྒྱལ་དང་། གཞོན་ནུ་མ་ལ་དགའ་ཞེན་རྩེ་འཇོ་དང་། བློ་དམན་ཀུན་
ལ་མགོ་བསྐོར་ཚོང་ཁེ་གཞོག གཞན་ནོར་སྨད་ལ་རང་རྒྱུ་མངོན་པར་བསྟོད།
ད་དུང་སྟོན་པའི་རྒྱན་དེ་ལུས་ལ་གྱོན། དེ་འདྲའི་རང་བཞིན་གྲྭ་ཆུང་རྒས་དེ་
ཐལ། དབང་པོའི་ཡོན་ཏན་ཐམས་ཅད་ནུབ་དེ་ཐལ། འཆི་ཁ་ནད་ཀྱི་གཟེར་
རྒོད་འོ་རེ་རྒྱལ། དྭ་ཀའི་མཚམས་སྦྱོར་ཤི་འདྲེ་ཁོག་ལ་ཞུགས། སྲིད་པ་བར་
དོའི་སྡུག་ བསྔལ་དཔག་ མེད་མྱོང་། དེ་ནས་ རིམ་བཞིན་དམྱལ་ བས་ བཙོ་
བསྲེག་བྱེད། དེ་འདྲ་བསམ་ནས་ད་ལྟ་བཤེས་གཉེན་བསྟེན། ཡང་དག་ལམ་
ཞུགས་རྒྱུ་འབྲས་ལེགས་པར་སྲུངས། བླ་མའི་གདམ་ངག་སེམས་ཀྱིས་ཉམས་
ལེན་ན། ཚེ་རིང་ནད་ཞི་དངོས་གྲུབ་སྒོ་འཕར་འབྱེད། རང་གཞན་ ཕན་
ཡཁ 168 -



བདེས་འདི་ སྐྱིད་ཕྱི་མ་དགེ། དེ་ཚོ་ ཐུགས་ ལ་ བཞག་ན་སྙིང་ གཏམ་ ཡིན།
དགོས་མེད་མི་སྙན་བསམ་ན་བསྒྱུར་ལ་ཞོག མི་རྒན་སྡིག་བྱེད་བདག་གི་
དོགས་ཟོན་ཡིན། ད་ལྟ་འཆི་ལ་སྐྲག་ནས་འདི་རུ་བསྡད། ཁྱེད་ཀྱང་རང་ཡུལ་
སྐྱིད་པའི་གནས་དེར་ཕེབས། ང་ཡང་བླ་མའི་བྱིན་རླབས་གསོལ་བ་འདེབས།
ལས་ངན་སྒྲིབ་པ་སྦྱོངས་བའི་ཐབས་ཚུལ་རྣམས། རི་ཕུག་བདུད་རི་ཧ་ཤང་
འདི་ན་སྐྱིད། རྒྱལ་ཁམས་ཀུན་ཏུ་བཀྲ་ཤིས་བདེ་སྐྱིད་ཤོག ཅེས་བསྐལ་བ་
སྤྲེལ་གྱི་ལོ་ལ་དྲི་མེད་ཀུན་ལྡན་གྱི་ཕུག་པར་གཞོན་ནུའི་དྲིས་ལན་དུ་སངས་སྤྲུལ་
པདྨ་ཆོས་དབྱིངས་རྡོ་རྗེའི་ཡང་སྤྲུལ་དཀོན་མཆོག་རྒྱལ་མཚན་གྱིས་སྨྲས་པའོ།
- 169
-



གནས་མཆོག་ཁ་བ་དཀར་པོ་ནས་ཆོས་པ་ཁ་ཅིག་ལ་སྨྲས་པ།
ཨ་ཀྱི་ལགས། གྲོགས་ཁྱེད་ཀྱི་བསྐུལ་ངོར་མི་ལྡོག་ཕྱིར། ད་ཆོས་དྲེད་
རྒན་པོའི་ཚིག་ལན་ལ། དེང་སང་དུས་ཀྱི་བྱེ་བྲག་འམ། གནས་མ་ངེས་འགྲིམ་
པའི་ཆོས་པ་འགས། གང་ཟག་ཀྱི་སེམས་རྩ་མི་གཅོད་པས། ཆོས་ཀྱི་རྩ་བ་
གཅོད་པ་མང་། ཆོས་རྣམ་དག་བྱ་བ་དཀོན་ལུགས་ལ། ཆོས་ཀྱི་སྒྲོ་འདོགས་
ཕ་རིའི་རྩེ། རང་གི་བྱ་སྤྱོད་ཚུར་རིའི་ཤོད། འཁོར་འདས་ཀྱི་གཞི་རྩ་མ་ཤེས་
ན། བཟང་ངན་གྱི་སྒྲོ་འདོགས་ག་ལ་ཆོད། ཡང་དག་པའི་ཆོས་ལམ་ཞུགས་
སྙམ་ན། རྣམ་དག་གི་དགེ་བའི་བཤེས་གཉེན་འཚོལ། དལ་འབྱོར་ཀྱི་སྙིང་པོ་
གདར་ཤ་བཅད། ཁམས་གསུམ་གྱི་འགྲོ་དྲུག་མང་པོ་སྟེ། ལས་གང་འདྲ་ཞིག་
གི་ལུས་སྣང་འཁྲུལ། དེ་ལྟར་ཆོས་ཀྱི་རྒྱུ་མཚན་ལ། བདེ་འདོད་སྡུག་བསྔལ་
ལས་བསགས་ཀྱང་། འབྱུང་ངེས་པའི་འབྲས་བུའི་བདེན་དོན་ལྟོས། གནས་
གང་དང་གང་ན་བསྐོར་བ་བསྐོར། དགེ་བའི་ ཕན་ཡོན་ཡོད་མོད་ལགས།
འོན་ཀྱང་རང་འདོད་སྨོན་ལམ་དེའི། ཕ་མ་འགྲོ་དྲུག་སེམས་ཅན་ལ། དགེ་
བའི་བསོད་ནམས་ མི་ཐོབ་སྙམ། ཕྱིར་འགྲོ་དྲུག་ ཡུལ་ ན་ སངས་ རྒྱས་ ཡོད།
གང་ལ་གང་འདུལ་དམ་ཆོས་སྟོན། དགོས་རང་སེམས་གསེང་ལ་སངས་རྒྱས་
- 170 ཡ



-
ཡོད། ངེས་འབྱུང་ལམ་སྟོན་སེམས་ཀྱི་གཤིས། ཡུལ་ས་སྤྱོད་ཞིང་ན་སངས་
རྒྱུས་ཡོད། འདུས་ བྱས་ དགེ་ སྒྲུབ་ སྡིག་ བཅུ་ སྤང་། དཀར་ པོའི་ དགེ་ བ་
བསགས་པ་དང༌། ནག་པོའི་སྡིག་པ་བཤགས་པ་གཉིས། སེམས་ཀྱི་ཀུན་སློང་
ཁོ་ནས་བསགས། ལས་དང་ལུས་དང་དགེ་སྡིག་སོགས། མི་དགེ་བཅུ་ལ་ལོག་
ལྟ་ལྕི། མཚམ་མེད་ལྔ་ལ་ཆོས་སྤང་། སྲོག་བཅད་ཡན་ན་ སྡིག་པ་མེད།
སངས་རྒྱས་ལམ་ལ་བསྒྲོད་བྱའི་ཆོས། ཆ་རྐྱེན་བྱང་ཆུབ་སྙིང་རྗེ་ཡིན། ཕྱོགས་
ལྷུང་ཆགས་སྡང་རེས་མོས་ཀྱིས། བཅོས་མའི་སྙིང་རྗེ་ཕྲའོས་ཀྱང་། དམ་པ་
གསུམ་གྱིས་རྩིས་ཟིན་གལ། དེང་སང་འགྲོ་བ་ཕ་མ་ཀུན། ཐམས་ཅད་འཁྲུལ་
བ་ཁ་སྣོན་འདེབས། འདོད་པའི་རོ་མཆོག་ལྔ་ལ་སྤྱོད། བསོད་ནམས་དམན་
པའི་ལས་ཞིག་གིས། ཅི་ལྟར་བསགས་ཀྱང་ཟད་པ་མགྱོགས། བསོད་ནམས་
བསགས་པའི་ལས་ཞིག་གིས། ཇི་སྙེད་ཟད་ཀྱང་ཡོད་པར་བྱེད། དེའང་མི་
རྟག་སྟོང་དེ་ཐལ། འཁོར་བ་སྤང་བའི་སངས་རྒྱས་མེད། འཁོར་བ་སྒྲུབ་པའི་
སངས་རྒྱས་མེད། འཁོར་བར་འཁྱམས་པའི་སངས་རྒྱས་མེད། འཁོར་བར་
བསྒྲལ་བའི་བྱང་ཆུབ་ཐོབ། ལམ་ དག་ དང་ མ་ དག་ གཉིས་ གཟུང་འཛིན།
གོལ་དང་འབྱམས་དང་ནོར་དང་འཁྲུལ། ངན་འགྲོ་ལ་སོགས་སེམས་ཀྱིས་བྱས།
སེམས་མེད་སངས་རྒྱས་གང་ཡང་མེད། སེམས་ཅན་སངས་རྒྱས་ཐོབ་པ་ཡོད།
རྣམ་ཀུན་ཀུན་བཟང་ཞེས་བྱ་སྟེ། སེམས་ཀྱི་མཚན་འཛིན་ཡོད་སྐད་མེད། དེ་
འདྲ་རྟོགས་ན་བདེ་སྡུག་མེད། གནས་བསྐོར་ཕན་ཡོན་རེ་དོགས་མེད། བསྔོ་
– 171 -



བའི་ཡུལ་ཀྱང་དམིགས་པ་མེད། དེ་ལྟར་བྱ་བ་ཐམས་ཅད་ཀྱང་། དཀོན་
མཆོག་གསུམ་ གྱི་ ཡེ་ ཤེས་ ལ། རང་ སེམས་ རྣམ་ དག་ གསལ་ གདབ་ ནས།
འབྲས་བུ་ཕྱི་དུས་མི་བཞག་པར། དལ་རྟེན་ད་རེས་དོན་ཡོད་བྱ། སྔོན་འགྲོ་
ཆོས་ཀྱི་རྩ་བ་ལ། སྦྱོང་བྱ་སྡིག་པ་སྒྲིབ་པ་གཉིས། དགེ་སྡིག་སྤང་བླང་ཚུལ་
མཁས་བྱེད། སྣང་སྲིད་འདི་ན་ཡོད་དོ་ཅོག སྐྱེ་འཆིའི་རང་བཞིན་མ་འདས་
ལགས། རང་ཉིད་སོ་སོ་རང་རང་གི། ལས་ཀྱི་བསགས་འབྲས་སོ་སོར་སྨིན།
གཞན་གྱི་བསྒྱུར་ཐབས་སྤུ་ཙམ་མེད། མི་རྟག་རང་བཞིན་ནད་གདོན་སོགས།
བགེགས་དང་བར་ཆད་སྐྱེ་རྒ་འཆི། ཕྱི་མའི་ཡུལ་ནས་འཇིགས་ པའི་ཉེན།
གཤིན་རྗེའི་རྒྱལ་པོ་རྔམ་དྲག་ཆེ། དེ་ཚོ་དྲན་ན་མི་རྟག་དྲན། མ་དྲན་ཉོན་
མོངས་དབང་ཆེ་བས། ད་ལྟ་ཤི་ཡང་ཆོས་ནི་མེད། རང་གཞན་འཆི་བ་ག་ལ་
བཟློག ཚེ་ འདི་མི་རྟག་ གཡང་ ཁའི་མི། ལུས་ནི་ སྡོང་ རྒན་ རུལ་ བ་འདྲ།
སེམས་ནི་ན་བུན་བཞིན་དུ་འཚུབ། དེ་ཚེ་དམ་ཆོས་ཡོད་ན་དགའ། དྲིན་ཆེན་
འགྲོ་དྲུག་དྲིན་ལན་ལ། ཁྱེར་ན་སྦྱིན་ན་ཆོས་ཞིག་ཟབ། མཚན་ལྡན་བླ་མའི་
སྐུ་དྲིན་ལ། འབུལ་རྒྱུ་མཇལ་རྒྱུ་ཆོས་ཞིག་ཟབ། མདོ་སྔགས་ལུང་རྟོགས་དམ་
པའི་ཆོས། འབྱུང་བའི་གཞི་ནི་བླ་མ་མཆོག དུས་གསུམ་སངས་རྒྱས་བླ་མར་
གུས། ལུང་རྟོགས་སེམས་ཀྱི་ཀློང་གྱུར་བདག སངས་རྒྱས་ཐུགས་རྗེ་སངས་
རྒྱས་དད། འཕགས་ཚོགས་རྟེན་གཞི་དམ་པའི་ཆོས། བྱང་ཆུབ་ལམ་མཆོག་
ཆོས་ལ་དད། ཇི་སྲིད་གྲོགས་མཆོག་དགེ་འདུན་སྟེ། འཕགས་ཚོགས་དགེ་
– 172
-



འདུན་རྣམས་ལ་དད། བླ་མ་སངས་རྒྱས་བླ་མ་ཆོས། བླ་མ་དགེ་འདུན་རིན་
པོ་ཆེ། མིང་གི་རྣམ་གྲངས་མིན་ངེས་པས། དོན་གྱི་དཀོན་མཆོག་རྣམ་པ་
གསུམ། ངོ་བོ་ངེས་ཚིག་དབྱེ་བ་དང་། སྐྱབས་སུ་འགྲོ་བའི་ལས་དང་ལུས།
སྒོ་གསུམ་བྱང་ཆུབ་སངས་རྒྱས་བར། རྟག་པར་མཆོག་གསུམ་ཁྱེད་ལ་འབུལ།
ཁྱེད་ལ་སྐྱབས་གསོལ་ཁྱེད་ལ་གུས། ཁྱེད་ཀྱིས་ཇི་བཞིན་གཟིགས་སུ་གསོལ།
སྡུག་བསྔལ་མང་འཁྲུགས་འགྲོ་ཀུན་ལ། ཐུགས་རྗེས་གཟིགས་ལ་བདེ་བ་སྤོར།
ནམ་ཡང་དེ་ལྟར་གསོལ་གདབས་ན། བདེ་བའི་ལམ་ནས་བདེ་ལ་འགོད། ཇི་
སྲིད་བར་དུ་སྐྱབས་སུ་འགྲོ། དེ་ཚོ་སྤྱི་ཡི་དཀོན་མཆོག་ལམ། བསྟན་ཚུལ་ཨ་
ཇོའི་ཐུགས་ལ་ཞོག རབ་ན་འདི་ལྟར་ཆོས་ལམ་ཞུགས། ཐུན་མོང་ཕྱི་ཡི་སྔོན་
འགྲོ་དང་། ཐུན་མིན་ནང་གི་སྔོན་འགྲོ་གཉིས། སེམས་ནས་བཟུང་སྟེ་གྲོལ་
བའི་བར། རྩ་བ་སེམས་འདི་གདར་ཤ་གཅོད། དེ་ལྟར་དངོས་གཞི་གནད་དུ་
བཟུང་། ཨ་ཀྱི་ལགས། དཔལ་ལྡན་བླ་མའི་གདམ་ངག་ནི། སེམས་ཉིད་ཡེ་
ཤེས་རྟོགས་པར་བྱ་བའི་ཕྱིར། རང་གི་སེམས་ལ་རྣམས་རྣལ་ཀྱིས་རྩ་བ་ཆོད།
ཅེས་གསུང་། འཁོར་བའི་གནས་སྣང་ཟོག་པོའི་གཡོ་སྒྱུ་བཞིན། འཁྲུལ་བར་
འཁྲུལ་མཁན་ཁོ་བོའི་ངང་འབྱམས་ནས། ཚེ་རབས་གྲངས་མེད་བུམ་ནང་སྦྲང་
མ་བཞིན། ཐར་བར་མ་མཆིས་ད་དུང་འཁོར་ར་རེ། སེམས་ལ་བཞག་ཐབས་
གདམ་ངག་སེམས་ཀྱི་གཞི། མཐོང་ན་སེམས་ཉིད་གནས་ལུགས་ངང་དུ་གྲོལ།
གྲོལ་བའི་ཚེ་ན་འདི་ལྟར་ཡིན་ཞེས་ལགས། ཀ་དག་རིག་པ་ཐོལ་གྱིས་ཤར་བ་
– 173



འདི། ཡེ་ཤེས་ངང་ལས་སུས་ཀྱང་མ་བཅོས་པས། ངོ་བོ་སྟོང་ལ་རང་བཞིན་
གསལ་སང་ངེ་། ཐུགས་རྗེ་འགགས་པ་མེད་པའི་ཀློང་ཡངས་བརྡལ། འཁོར་
འདས་རང་གྲོལ་སེམས་འདིའི་གཤིས་ནས་གྲོལ། འཁོར་འདས་འོད་གསལ་
རིག་སྟོང་མཁའ་ནས་གསལ། འཁོར་བ་གཞི་གྲོལ་ཡེ་ཤེས་སྦུབ་ན་འབྱམས།
གཉུག་མའི་བདེ་ཆེན་ལྷན་སྐྱེས་འབར་བས་ན། རྩ་རླུང་ཐིག་གསུམ་མདུད་རྒྱ་
གྲོལ་ནས་འགྲོ། མྱ་ངན་འདས་ཞེས་ལྷུན་གྲུབ་ཆོས་ཉིད་ལ། རྣམ་གྲོལ་རྡོ་རྗེ་
སེམས་དཔའི་ གོ་ འཕང་ ཐོབ། དེ་ ཚོ་ ཐུགས་ ལ་ བཞག་ ན་ བཀའ་ དྲིན་ཆེ།
དབང་ལུང་མེད་པའི་ཀུ་ཅོ་སྒྲོགས་པ་དང༌། བཤེས་གཉེན་མ་བསྟེན་མཁས་
ཚིག་གྱེར་འདོན་དང་། བསྐྱེད་རྫོགས་མི་ཤེས་རྔ་ཆེན་དུང་འབུད་དང་། སྙིང་
རྗེ་མེད་པའི་འཕོ་བ་འདེབས་མཁན་དང་། གཡོ་སྒྱུའི་སྒོ་ནས་ཟས་ནོར་ཧབ་ཟ་
བྱེད། མགོ་བསྐོར་ཁ་གསག་གཞོག་སློང་རྣམ་གཡེང་རྒོད། ད་ལྟ་འཆི་ཡང་
གནས་བརྒྱན་གོས་ལ་སྲེད། དགྲ་གཉེན་ཕྱོགས་ལྷུང་མེ་ལྟར་འབར་བ་སོགས།
གང་ཟག་དེ་འདྲས་དོན་ཆེན་འགྲུབ་པ་མིན། རྒན་པོའི་ལུགས་སྲོལ་དེ་འདྲ་ཨི་
ཡེན་གོ། ཅེས་དཀོན་མཆོག་ རྒྱལ་ མཚན་ ནམ་ སངས་ ཤུལ་ ཡང་ སྤྲུལ་ པས་
གདམས་པའོ། དགེའོ། །
– 174



རང་ཡུལ་དུ་ཕེབས་སྐབས་སློབ་མ་རྣམས་ཀྱི་ཞུས་པའི་ལན་དུ་སྨྲས་པ།
ན་མོ་གུ་རུ། རྗེ་མཚུངས་མེད་བླ་མ་རིན་པོ་ཆེ། བདག་གི་སྤྱི་གཙུག་
རྒྱན་དུ་བསྙེན། ཀྱི་ལགས་གསོན་དང་དབང་པོ་རྣ་བའི་སྒོར། སྦུབས་སུ་
འཇགས་ན་དོན་ཆེན་འདི་ལྟར་གདམས། ཆོས་ཀྱི་ཕུང་པོ་བརྒྱད་ཁྲི་བཞི་སྟོང་
གི། རྩ་བ་བྱང་ཆུབ་སེམས་ཞེས་བྱ་བ་ལ། གསང་སྔགས་རྫོགས་པ་ཆེན་པོ་དེ་
ཉིད་ཡིན། དངོས་གྲུབ་ཆེན་པོ་ཐོབ་འདོད་གང་ཟག་གིས། རྡོ་རྗེའི་རྒྱུད་ལུང་
མན་ངག་ཀུན་ལས་ནི། སངས་རྒྱས་ཐོབ་པར་བྱ་བའི་འབྲས་བུ་དེ། ཚོགས་
གཉིས་ཆེན་པོ་མྱུར་དུ་རྫོགས་པར་བྱ། རང་རིག་ཡེ་ཤེས་རྟོགས་ན་དེ་ལས་མེད།
དང་པོར་བླ་མ་བསྟེན་ནས་གདམས་ངག་བཙལ། དེ་ནས་བློ་ལྡོག་རྣམ་བཞིས་
རང་རྒྱུད་སྦྱོངས། བདུད་རྩི་ལྟ་བུའི་ཟབ་ཆོས་རྣམ་དཀར་མཛོད། དེ་ལྟར་
དངོས་གཞི་རྗེས་ཀྱི་ཉམས་ལེན་དེ། ལྟ་བ་སྒོམ་པ་སྤྱོད་པ་འབྲས་བུ་ཡིན།
ཐུན་མོང་མ་ཡིན་ཡང་ཟབ་ཐོད་བརྒལ་གྱིས། དག་སྦྱོང་རུ་ཤན་ཉམས་ནི་སྣ་
ཚོགས་དང་། ངེས་མེད་གདོན་དང་འཁྲུལ་བའི་རང་བཞིན་ལས། འདའ་བ་
མེད་པ་འདི་ཡིས་འཁྲུལ་རྩད་བཅད། རེ་དྭགས་གཟུང་འཛིན་འཕྱང་པ་ལས་
གྲོལ་ནས། ཆོས་ཀུན་མཉམ་པ་ཉིད་དུ་གནས་བྱས་ཏེ། སྟོང་གསལ་འགགས་
- 175 -



མེད་སྒྲིབ་གཡོག་བྲལ་བའི་གདེང་། རང་བཞིན་མེད་པར་འཁོར་འདས་ཟངས་
ཐལ་ངང་། སྤྱོད་ལམ་རྣམ་པ་བཞི་ནི་ཡང་དག་གནད། འདི་ནི་འཁོར་འདས་
གཉིས་ཀྱི་ཕྱག་ལེན་ཡིན། འདི་ནི་བསྒྲོད་པ་གཉིས་ཀྱི་གནད་སྒྲོག་ལགས། དེ་
ལྟར་ཐུགས་ལ་ཞོགས་ཤིག་སྐལ་ལྡན་རྣམས། མ་དག་སྲིད་གསུམ་ཀུན་བཟང་
མཁའ་རུ་སྡུད། ཁམས་གསུམ་རང་ལས་མི་གཉིས་འཁོར་འདས་ཆོས། དུས་
འདིར་མཉམ་ཉིད་རྟོགས་པའི་བཀྲ་ཤིས་ཤོག ཅེས་དབུ་རྩེ་དགོན་དུ་རང་སློབ་
ཀུན་གྱིས་བསྐུལ་ངོར་སངས་སྤྲུལ་པའམ་གཏེར་སྟོན་ཨོ་རྒྱན་ཀུན་སྐྱོང་གླིང་པས་
བྲིས་སོ། དགེའོ། །
- 176 -



$
•
"，
་
བ་，་,་
•
.
..
,་་
，，
རྡོ་རྗེ་ཐེག་པའི་སྤྱོད་ཚུལ་གྱི་མགུར་མའི་སྐོར།
•
|-
༧༥
，
，
ན་མོ་གུ་རུ། རྗེ་ཐུབ་དབང་པད་མ་འབྱུང་གནས་དང་། ཕ་དྲིན་ཆེན་
རྩ་བའི་བླ་མ་རྣམས། དུས་གསུམ་གྱི་སངས་རྒྱས་དབྱེར་མ་མཆིས། སྟོང་ཉིད་
སྙིང་རྗེའི་ཐུགས་རྗེས་འགྲོ་ལ་གཟིགས། རྒྱུ་འབྲས་ལྟ་ལོག་ཞི་བར་བྱིན་གྱིས་
རློབས། རྩོད་ལྡན་སྙིགས་མའི་འགྲོ་བ་སྙིང་རྗེའི་ཡུལ། དགེ་བཅུ་བསྐྱུར་ནས་
མི་དགེ་བཅུ་ལ་མོས། ཐེག་ཆེན་ཡིན་ཟེར་དུག་ལྔའི་འདོད་ཡོན་སྤྱོད། བཀའ་
དྲིན་ཅན་ལ་གཤེ་འཁུ་ལོག་ལྟ་བྱེད། ཆོས་གཟུགས་མཛེས་ལེ་གསེར་རྩི་དངུལ་
རྩིས་བརྒྱན། ངོ་མདངས་འཕྱོར་མོ་དཀར་དཀར་དམར་བའི་མདངས། དྲིན་
ཆེན་ཤ་ཏག་ཁོག་ཏུ་ཟོས་པའི་ཉམས། འཇིག་རྟེན་འཕྲལ་རྐྱེན་སེལ་ཐབས་
རིམ་གྲོ་བྱེད། ཤ་མང་ཞིམ་པོ་ཆང་བཟང་བུད་མེད་མཛེས། དེ་གསུམ་ཡོད་ན་
ཆོག་པའི་འདོད་ཡོན་ཡིན། དེ་གསུམ་མེད་དུས་མི་མགོ་གཡོ་སྒྱུས་བསྐོར། མ་
ལ་བུ་ཤ་སྦྱིན་པའི་དཔེ་བཞིན་དུ། ལོ་ཀ་བ་རྣམས་མཆོད་ཀྱང་མཐར་ནི་འཕུང་།
མཆོག་གསུམ་ལྷ་ལ་ཤ་ཡིས་མཆོད་བྱས་ཚེ། མཉེས་པ་ལྟ་ཞོག་བཅོས་མེད་རབ་
– 177 -
-
-



འཁྲུགས་སོ། འཇིག་རྟེན་ལྷ་རྣམས་ཅུང་ཟད་རེ་མཉེས་ཀྱང་། མི་རྣམས་ནོར་
གྱི་འོ་མས་རབ་གསོས་ནས། མཐར་ནི་སྲོག་དང་འཕྲལ་དེ་ཤ་ཁྲག་ཟ། སྔགས་
ནག་ནུས་པ་ཅན་ཟེར་ཤ་རི་སྤུངས། ཁྲག་མཚོ་བསྐྱིལ་ཡང་སྙིང་རྗེ་ཁོང་ན་མེད།
སྲིན་པོ་བཤན་པ་ལག་དམར་ཆོས་བཤད་བྱེད། ནེ་ཙོའི་སྨྲ་བཞིན་ཕན་ཡོན་ག་
ལ་ཡོད། ཆང་འཐུང་རྔམ་ཞིང་ནང་རྐྱེན་ཕྱི་རུ་མངོན། ཤེས་མེད་བླུན་རྨོངས་
སྡིག་པའི་ས་བོན་འདེབས། མི་བཟོད་སྡང་སེམས་སྦྲུལ་ལྟར་དུག་མདའ་འཕེན།
མིག་སེར་གཡེམ་ཆགས་དགའ་བྲིད་མེ་ལྟར་འབར། འགྲན་ཟླ་ཅན་ལ་མི་སྙན་
སྣ་ཚོགས་སྨྲ། དེ་ནི་གསང་སྔགས་ལུང་ལས་བྱུང་བ་མིན། ཤེས་ཤེས་མཁས་
མཁས་སྟོང་བཤད་ ཅི་ འདོན་ ཡང་། ལྟ་ ལོག་ དམ་ ཉམ་ སངས་ རྒྱས་བསྟན་
བཤིག་ཡིན། གསང་སྔགས་ཐེག་པ་ཆེན་པོའི་སྤྱོད་པ་ནི། འགུགས་གསོད་
གསོ་ནུས་ལྡན་ཞིང་འདྲེན་མཆོག་ སྟོན། ཤ་ཟ་ཆང་འཐུང་ཚོགས་ཀྱི་རང་
བཞིན་དུ། དྲི་རོ་ནུས་པ་བསྒྱུར་ཞིང་ཆང་འཐུང་བྱེད། འོད་གསལ་མ་བུ་
འདྲེས་ཤིང་གཟིམས་མལ་བཅའ། རྡོ་རྗེ་སྲིན་པོ་ཁྲོས་ཤིང་གྲུབ་རྟགས་བཞག
དམན་ས་བཟུང་ལ་ཐེག་ཆེན་རྩེ་རུ་བཞུགས། བདེ་ཆེན་མངོན་གྱུར་བདེ་སྟོང་
སྦྱོར་བ་མཛད། འཁོར་བ་ཡེ་གྲོལ་ཡང་དག་དབྱིངས་ལ་གཟིགས། སྣང་སྲིད་
དག་པ་རབ་འབྱམས་བླ་མ་ལྷར། རྒྱན་གྱི་དཀྱིལ་འཁོར་ཤར་བའི་བྱང་ཆུབ་
སེམས། རྟོགས་པའི་རྩལ་རྫོགས་རིག་འཛིན་རྣལ་འབྱོར་བ། དེ་ལྟར་གསང་
སྔགས་ལུང་ལས་གསུང་བ་ཡིན། སྐལ་ ལྡན་ ཤེས་ རབ་ ཅན་ གྱིས་ ཤེས་ པར་
– 178
--



མཛོད། ཅེས་སོགས་འགྲོ་དོན་བྱང་ཆུབ་སྒྲུབ་མ་གཏོགས། སྡིག་བྱེད་གྲོང་
ཆོག་དེ་བཞིན་མི་རུང་གསུངས། སྤྱོད་པའི་ཁྱད་པར་གཉིས་ཀྱི་གདམས་པ་
འདི། སྙིང་གི་སློབ་བུ་འགའ་ཡིས་བསྐུལ་བའི་ངོར། དུས་མེད་མཐའ་རུ་
འཁྱམས་པའི་ཨར་ཇོ་ངས། བོད་ཀྱི་ཀོང་ཡུལ་ཨོ་རྒྱན་ཕུག་པར་བྲིས། མི་
མཚམས་ལས་ཀུན་མཐོལ་ཞིང་བཤགས་པར་བགྱི། ཅེས་སྤྲང་དཀོན་མཆོག་
རྒྱལ་མཚན་གྱིས་རང་གིས་རང་ལ་གདམས་ཤིང་གཞན་ལ་སྨྲས་པའོ། །
– 179 -



ཕྱུགས་ལོང་སྙིང་གར་ད བྱུ་གུ་སྐྱེ་ འཛད་
སླེབས་ཀྱི་གདམ་བཞུགས་སོ།།
ན་མོ་གུ་རུ་དེ་ཝ་ཡ། གནས་འོག་མིན་ཆོས་དབྱིངས་ཕོ་བྲང་ན། གཞི་
གདོད་མའི་མགོན་པོ་ཡབ་ཡུམ་ལ། བདག་གསོལ་བ་འདེབས་སོ་བྱིན་ཆེན་
ཕོབས། སྣང་སྲིད་དུར་ཁྲོད་གཞལ་ཡས་ཁང་། ཕུང་བོ་དབྱིངས་སྒྲོལ་བྱིན་
གྱིས་རློབས། གནས་ནམ་མཁའ་རྣམ་དག་གཞལ་ཡས་ཁང་། རྗེ་གྲུབ་པའི་
དབང་ཕྱུག་ཤྲཱི་སེང་། དུར་ཁྲོད་འདི་ལ་བྱིན་ཆེན་ཕོབས། རང་སྣང་དོན་གྱི་
འོག་མིན་ཞིང་། རྗེ་གྲུབ་བརྒྱའི་སྤྱི་སྐྱེས་ས་ར་ཧ། གསོལ་བ་འདེབས་སོ་བྱིན་
ཆེན་ཕོབས། གནས་དཔལ་རི་མཁའ་འགྲོའི་འདུ་གླིང་ན། རྗེ་འགྲོ་བའི་
མགོན་པོ་པད་མ་འབྱུང་། དུར་ཁྲོད་འདི་ལ་བྱིན་ཆེན་ཕོབས། གནས་བྲག་གི་
ཡང་རྫོང་དམ་པ་ན། མ་མཁའ་འགྲོ་ཡེ་ཤེས་མཚོ་རྒྱལ་ལ། གསོལ་བ་འདེབས་
སོ་བྱིན་ཆེན་ཕོབས། གནས་ལ་སྟོད་དིང་རི་གླང་འཁོར་ན། ཕ་དམ་པ་སངས་
རྒྱས་གྲུབ་པའི་རྗེ། གནས་དུར་ཁྲོད་འདི་རུ་བྱིན་ཆེན་ཕོབས། གནས་ཟངས་
རི་མཁར་དམར་གྱི་དགོན་པ་ན། མཁའ་འགྲོ་ལབ་ཀྱི་སྒྲོལ་མ་ལ། གསོལ་བ་
- 180 -



འདེབས་སོ་བྱིན་ཆེན་ཕོབས། གནས་ངོ་བོ་རང་བཞིན་ཐུགས་རྗེའི་དབྱིངས།
སྐུ་གསུམ་མཁའ་འགྲོས་བྱིན་གྱིས་རློབས། ཨོ་རྒྱན་རང་བྱུང་དུར་ཁྲོད་དང་།
ཨུ་ཙ་ལ་ཡི་དུར་ཁྲོད་ནས། ཆོས་སྐུ་ཀུན་ཏུ་བཟང་མོ་དང་། ལོངས་སྐུ་རྡོ་རྗེ་
ཕག་མོ་དང་། ཡུམ་ཆེན་ཁྲོས་མ་ནག་མོ་ལ། གསོལ་བ་འདེབས་སོ་བྱིན་གྱིས་
རློབས། གནས་ཡེ་ཤེས་ལྔ་ཡི་གཞལ་ཡས་ན། སངས་རྒྱས་རྡོ་རྗེ་རིན་ཆེན་
དང་། པད་མ་ཀརྨ་མཁའ་འགྲོ་མའི། གནས་དུར་ཁྲོད་འདི་ལ་བྱིན་ཆེན་
ཕོབས། གནས་དག་པ་མཁའ་སྤྱོད་གཞལ་ཡས་ན། མ་འབུམ་ཕྲག་ཡངས་
པའི་མཁའ་འགྲོ་ལ། གསོལ་བ་འདེབས་སོ་བྱིན་གྱིས་རློབས། གནས་སྣང་
སྲིད་ཆོས་སྐུའི་གཞལ་ཡས་ན། རྗེ་གྲུབ་པའི་དབང་ཕྱུག་བདུད་འཇོམས་གླིང་།
གནས་འོད་གསལ་འགགས་མེད་གཞལ་ཡས་ན། རྗེ་གར་དབང་འགྲོ་འདུལ་
གླིང་པ་ལ། གསོལ་བ་འདེབས་སོ་བྱིན་ཆེན་ཕོབས། གནས་རང་སྣང་སྤྲོས་
བྲལ་ཞིང་ཁམས་ན། རྗེ་ མཚུངས་མེད་ཨོ་རྒྱན་ཀུན་སྐྱོང་གླིང་། དབྱིངས་
དབྱེར་མེད་ཟིལ་གནན་གླིང་པ་མཁྱེན། གནས་དུར་ཁྲོད་འདི་རུ་བྱིན་ཆེན་
ཕོབས། རོ་ཕུང་པོ་ཡེ་ཤེས་ཚོགས་སུ་བསྒྱུར། འདི་འབྲེལ་ཚད་མཁའ་སྤྱོད་
ཞིང་དུ་དྲོངས། གནས་རབ་འཇིགས་རྔམ་པའི་ཕོ་བྲང་ན། གྲོགས་མཁའ་
འགྲོ་ཆོས་སྐྱོང་བཀའ་སྲུང་ཚོགས། ཁྱེད་མཐུ་རྩལ་ ཅན་ལ་དམ་ཚིག་ ཅན།
གནས་ཞིང་ཁམས་འདི་ལ་མིང་ཞིག་གསོལ། བོད་ཡུལ་དུར་ཁྲོད་རམ་བུ་གུཧྱ་
ཞེས། གནས་ཕ་རི་ཚུར་རི་གཡས་གཡོན་རི། མདུན་རྒྱབ་རི་ས་བདག་ཆུ་
- 181 -



བདག་རྣམས། ཐུགས་དགྱེས་པའི་སྦྱིན་བདག་སྡོང་གྲོགས་མཛོད། དུས་འདི་
ནས་སྣོད་བཅུད་མ་སྟོང་བར། དམ་ཚིག་གཉན་པོའི་གཏའ་རུ་བསྒོ། མཆོག་
ཐུན་མོང་གཉིས་ཀྱི་དངོས་གྲུབ་སྩོལ། སེམས་དུག་གསུམ་སྐུ་གསུམ་ཀློང་དུ་
སྤོར། དབྱིངས་ཆོས་སྐུའི་དགོངས་པའི་མཁའ་ཀློང་དུ། ཡུལ་སྣང་སྲིད་ལྷ་
འདྲེ་མ་ལུས་པ། མ་ཡུམ་ཆེན་གྱི་གོ་འཕང་འདིར་ཐོབ་ཤོག སྔར་ཡོད་པའི་ལྷ་
འདྲེ་མི་མ་ཡིན། སྔར་མེད་པའི་ལྷ་འདྲེ་གསར་དུ་མེད། གནས་འདི་རུ་མ་
གཏོགས་མ་རྒྱུ་ཅིག དཔལ་རྒྱལ་བ་ཞི་ཁྲོའི་གཞལ་ཡས་འདིར། མ་འགྲོ་བའི་
ཚོགས་གཉིས་མ་རྫོགས་པར། ཕ་རྗེ་བཙུན་རྒྱ་མཚོས་བྱིན་གྱིས་རློབས། ཅེས་
བླ་མ་འཇམ་དཔལ་དང་དགེ་འདུན་དར་རྒྱས་ཇོ་མོ་གཉིས་སོགས་འགའ་ཞིག་ལ་
གདམས་པའོ། དགེའོ། །
-- 182
-



འགྲུལ་ཟམ་འཛུགས་པའི་གསུང་མགུར།
ན་མོ་གུ་རུ། རྗེ་མཚུངས་མེད་བླ་མ་རིན་པོ་ཆེ། གུ་རུ་རྗེ་དང་ཐང་སྟོང་
པ། ཚེ་དཔག་མེད་དང་ཐུགས་རྗེ་ཅན། འཇིགས་པའི་གཡང་ལས་སྐྱབས་སུ་
གསོལ། ཚུར་ཉོན་དང་སྦྱིན་བདག་ཕོ་མོ་རྣམས། འདིར་ཟམ་ཆེན་རྒྱ་ཤོང་
སྟོང་འགྲོ་འཛུགས། དེ་བར་ཆད་མེད་པར་བླ་མ་མཁྱེན། དཀར་ཕྱོགས་སྐྱོང་
བའི་འཕྲིན་ལས་མཛོད། ཤིང་དང་རྡོ་དང་ཐག་པ་སོགས། ལྕགས་ལྟར་སྲ་
བར་བྱིན་གྱིས་རློབས། ཚེ་སྲོག་སྐྱོབས་པའི་འགྲོ་ཟམ་འདིས། འབྲེལ་ཚད་
བསམ་པ་འགྲུབ་པར་ཤོག སེམས་སྐྱིད་པོའི་ནམ་མཁའ་གང་བར་ཤོག ཟམ་
འདི་ལ་རབ་ཏུ་གནས་པར་ཤོག ཇི་སྲིད་བསྐལ་བ་མ་སྟོང་པར། ཟམ་འདིས་
འགྲོ་ལ་ཕན་པར་ཤོག ངའི་དཀོར་དངུལ་ཡོད་ཅོག་གཏོང་བ་འདིས། སྡེ་
ཡུལ་ལུང་གི་བདེ་སྐྱིད་འཕེལ་བར་ཤོག ཅེས་ལྷ་རི་སྙེའུ་སྟོད་ཀྱི་ཡུལ་མ་མ་ལའི་
ཆུར་མི་མང་པོ་གཡང་ལ་ལྷུང་པར་མ་བཟོད་པར་དཀོར་དངུལ་ཡོད་ཚད་གྲོན་
དུ་བཏང་ནས་ཟམ་ཆེན་ལེགས་གྲུབ་སྐབས་གདམས་པའོ། དགེའོ། །
- 183 -



བླ་མ་འཇམ་དཔ ལ་རིན་པོ་ཆེའི་ཞུས་ལན་དུ་སྨྲས་པ། །
ན་མོ་གུ་རུ་པད་མ་ཀ་ར་ཡེ། ཁྱབ་བདག་འོད་མི་འགྱུར་བ་ཀུན་ཏུ་
བཟང་། སྐུ་གསུམ་སྟོན་པ་བླ་མ་པད་མ་འབྱུང་། ཡེ་ཤེས་གཅིག་ཉིད་བདེ་
གཤེགས་རྒྱལ་བའི་སྐུ། འབྲལ་བ་མེད་དོ་སྤྱི་བོའི་གཙུག་ན་བསྙེན། བདག་
རྒྱུད་སྨིན་གྲོལ་དོན་གཉིས་ཡོངས་གྲུབ་ཤོག ཨ་ཀྱི་ལགས། ཚུར་གསོན་ཅིག་
སྙན་གྱི་དབང་པོའི་སྒོར། བདག་གིས་ཁྱེད་ལ་ཞུ་རྒྱུ་ལ། ཕ་དྲིན་ཆེན་བླ་མའི་
གདམས་པ་འདི། སོ་སོར་མ་འདྲེས་དོན་དམ་ཆོས། ཆོས་དབྱིངས་དྲི་མེད་ཀ་
དག་རིག་པའི་མདངས། འོད་གསལ་ཆོས་ཉིད་ངང་དུ་འབྲལ་བ་མེད། དེ་
ཉིད་དོན་ལ་ གོམས་འདྲིས་བྱེད་སྙམ་ན། ཉམས་མྱོང་གནད་ལ་ཁེལ་བའི་
གདེང་ཞིག་དགོས། དལ་འབྱོར་དོན་ལྡན་ཚེ་གཅིག་སངས་རྒྱས་ལམ། བློ་
ལྡོག་རྣམ་བཞིས་རང་རྒྱུད་བཏུལ་བྱས་ནས། སྔོན་འགྲོ་དངོས་གཞི་རྗེས་ཀྱི་བྱ་
བ་གསུམ། སྐྱབས་འགྲོ་མེད་ན་ཆོས་ཚུལ་གང་ལའང་མིན། སྙིང་རྗེ་མེད་ལ་
བྱང་ཆུབ་སྙིང་པོ་མེད། ངེས་འབྱུང་མེད་ན་བཅས་སྡོམ་གང་ཡང་མེད། དམ་
- 184
-
，



ཚིག་མེད་ན་གསང་སྔགས་སྣོད་དང་བྲལ། རྒྱུ་དང་འབྲས་བུའི་དབྱེ་བསལ་མ་
ཤེས་ན། རང་བཞིན་མེད་པའི་ཆོས་ཉིད་རྟོགས་དུས་མེད། ཚད་མེད་བཞི་
དང་ཕྱིན་དྲུག་བསྡུ་བ་བཞི། སྦྱོར་བ་དངོས་གཞི་བསྐྱེད་རྫོགས་ལམ་རིམ་ཀུན།
བདེན་པ་གཉིས་ཀྱི་དགེ་བའི་རྩ་བ་རྣམས། བླ་མེད་ཐེག་པ་ཆེན་པོར་བསྔོ་བར་
བྱ། ཁམས་ གསུམ་ རིགས་དྲུག་སྐྱེ་གནས་གང་ཡང་རུང་། འཁོར་ གསུམ་
ཡོངས་དག་ཆེན་པོའི་སྨོན་ལམ་གདབ། མཆོག་གསུམ་རྩ་གསུམ་རྒྱལ་དང་སྲས་
བཅས་ཀྱི། མཛད་པ་རྒྱ་མཚོར་ཡིད་རངས་གསོལ་བ་དང་། རང་དོན་ཞི་བདེ་
མི་སྨོན་དམ་པའི་ཆོས། བླ་མ་ཡིད་བཞིན་ནོར་བུའི་བྱིན་རླབས་ལས། འབྱུང་
གནས་མཆོག་གི་བདུད་རྩིའི་རོ་མངར་ལ། ཉེས་པ་ཡོངས་བྲལ་ཚོགས་གཉིས་
རྒྱ་མཚོ་བསྔགས། ཤེས་རབ་ཆེན་པོའི་སྤྱན་ནི་རབ་ཡངས་པས། ཡེ་ཤེས་དྲི་མ་
མེད་པ་མཐོང་བར་བྱ། ལྟ་སྒོམ་སྤྱོད་འབྲས་ལྷུན་གྲུབ་མཐའ་བྲལ་སྐྱོང་། རྒྱུན་
དུ་ཆོས་པར་མཁོ་བའི་ཆ་ལག་ནི། དད་དང་སྙིང་རྗེ་ངེས་འབྱུང་དག་སྣང་དང་།
དམ་ཚིག་བསླབ་སྡོམ་སྙིང་མིག་སྲོག་ལྟར་སྲུང་། དེ་ལྟར་བསྙེན་སྒྲུབ་ལས་སྦྱོར་
བསྐྱེད་རྫོགས་ཀྱིས། བདེན་གཉིས་ཟུང་འཇུག་ སྐུ་ བཞིའི་གོ་འཕང་བརྙེས།
ལྷ་སྣང་འོད་གསལ་རྡོ་རྗེའི་ཆོ་ག་ཀུན། གཞོན་ནུ་བུམ་སྐུའི་ཀློང་དུ་རྫོགས་རིམ་
བསྡུ། བསགས་སྦྱང་སྤེལ་བའི་ཡོན་ཏན་བླ་མེད་ཐོབ། ལྟ་བ་གཞི་རིག་སྒོམ་པ་
གཞི་སྣང་ལས། སྤྱོད་པ་བླང་དོར་ལས་འདས་རྫོགས་པ་ཆེ། སྒྲོན་དྲུག་ནང་དུ་
བསུས་ལ་སྣང་བ་བཞི། མངོན་སུམ་གོང་འཕེལ་ཚད་ ཕེབས་ཆོས་ཟད་ སར།
དབྱིངས་རིག་ཐིག་གསུམ་གདོད་མའི་དྭ་ཀའི་མཆོག སྐྱེ་བ་སྤྲུལ་བའི་སྐུ་མཆོག་
- 185 -



དབུགས་དབྱུངས་ནས། ཁམས་གསུམ་ལྡོག་པའི་ས་ནི་བཅུ་དྲུག་གོ། དེ་རིང་
ངེད་ཅག་བསོད་ནམས་ལས་འཕྲོའི་དབང་། དམ་ལྡན་འཁོར་སློབ་འགའ་རེའི་
དགོས་པ་བཞིན། ལྕགས་གོང་ས་ནི་གྲུ་གསུམ་འབར་བ་ལ། ཨ་ཇོ་ང་ཉིད་
དུག་གསུམ་རྒྱ་འབྱམས་ཀྱང་། སྐུ་གསུམ་ས་བོན་རྒྱུད་ལ་ཡོད་པའི་དོན། སྙན་
འདོད་ཆོས་བརྒྱད་འདོད་པ་མ་འདྲེས་བཞིན། རང་གཞན་དོན་གཉིས་ཡོངས་
སུ་ལྷུན་གྲུབ་ཕྱིར། གདོད་མའི་རང་ཞལ་མཇལ་བའི་རྟེན་འབྲེལ་དུ། མདོ་
ཁམས་ཡུལ་གྱི་རྒས་པོ་འཁྱམས་པོ་ང་། ལས་ངན་དབང་གིས་མ་ཤི་ཙམ་ཞིག་
ཡིན། བསོད་ནམས་དབང་གིས་རྒྱལ་བ་གོང་མ་ཡིས། ལུང་གིས་བསྔགས་
ནས་འགྲོ་དོན་འབྱུང་ཞེས་གསུང་། རྡོ་རྗེའི་ཚིག་དེ་བདེན་པ་མཆོག་ཡིན་ཀྱང་།
དུས་དང་ལས་ངན་རྐྱེན་གྱིས་སོ་ཁ་བསྒྱུར། འོན་ཀྱང་བླ་མའི་བྱིན་རླབས་སྤྱི་
བོར་འཁྱིལ། དེ་ཡིས་འདི་དོན་བྲིས་པ་ཐུགས་ལ་བསྟིམ། བླ་མ་དགེ་དར་ཁྱེད་
དང་འཇམ་དབྱངས་དཔལ། གཞན་ཡང་འཁོར་སློབ་རྣམས་ནི་སྨིན་གྲོལ་ཤོག
ཅེས་སངས་སྤྲུལ་པས་བོད་དབུས་རི་ལྕགས་ཁོང་དུ་གང་ ཤར་གདམས་པའོ།
དགེའོ། །
–
186
གཡས་



གླིང་ས་ མ(ལྷ་སྒྲུང་པ།ཡུསུངས།
ན་མོ་བྷུད་དྷརྨ་སངྒྷཡ། རྗེ་མཚུངས་མེད་བླ་མའི་བྱིན་རླབས་དང༌།
མཆོག་གསུམ་རྒྱ་མཚོའི་ཐུགས་རྗེ་ཡི། དུས་གསུམ་སངས་རྒྱས་རིན་པོ་ཆེའི།
འཕྲིན་ལས་སྣ་ཚོགས་དུ་མར་སྣང་། གླིང་རྗེ་སེང་ཆེན་གེ་སར་དང་། གླིང་གི་
ཕུ་ནུ་སུམ་བཅུ་དང་། དཔའ་ཐུལ་དགྲ་བླ་བཅུ་གསུམ་དང་། མ་སྨན་འབྲུག་
མོས་གཙོ་བྱས་པའི། ནེའུ་ཆུང་ལུ་གུའི་ཚར་ཡག་དང་། མ་ནུ་ཆུང་མོ་སྨན་
སུམ་བཅུ་ཡོད། འདན་ཆེན་མདའ་ལ་དབང་བསྒྱུར་དང༌། འདན་སྲས་གཡུ་
འོད་འབུམ་མེ་དང་། ཤན་ཆེན་གཤིན་རྗེ་རང་འགྲུབ་དང་། དགའ་བདེ་ཆོས་
སྐྱོང་བེར་ནག་དང་། སྤྱི་དཔོན་རོང་ཚ་ཁྲ་རྒན་དང༌། སྟག་རོང་དཔོན་པོ་ཁྲོ་
ཐུང་དང༌། གསེར་བའི་ཉི་འབུམ་དར་ཡག་སོགས། གླིང་ཆེ་འབྲིང་ཆུང་
གསུམ་སྐར་ཚོགས་བཀྲ། ལྷ་གླིང་དཀར་པོའི་ཆོས་ཚུལ་ལ། སྒྲུང་སྒོ་བརྒྱད་ཁྲི་
བཞི་སྟོང་ཡོད། གླིང་བཞི་ས་ཡི་འཁོར་ལོ་ལ། རྫོང་ཆེན་རྫོང་ཆུང་གྲངས་མེད་
ཕབ། ཡུལ་འཛམ་གླིང་ཉི་ཟླ་མན་ཆོད་ནས། མ་ན་རག་དམྱལ་ཁམས་ཡན་
ཆོད་ལ། འགྲོ་དོན་འཕྲིན་ལས་གྲངས་མེད་མཛད། སྤྱིར་སྒྲུང་གི་ཆོས་སྒོ་སྣ་
ཚོགས་ཡོད། ཞི་དྲག་ཐབས་ཀྱིས་བདུད་དགྲ་འདུལ། འཛམ་གླིང་བྱེ་བ་ས་ཡ་
ལ། གེ་སར་བྱེ་བ་ས་ཡའི་གྲངས། གདུལ་ཞིང་བྱེ་བ་ས་ཡ་ལ། གཟུགས་ཅན་
ཚངས་པ་མན་ཆོད་ནས། གཟུགས་མེད་འདྲེ་སྲིན་ཡན་ཆད་བཏུལ། བཏུལ་
ནས་བདེ་སྐྱིད་ལམ་ལ་བཀོད། ཤར་དུང་རྫོང་དཀར་མོ་དགུང་ནས་ ཕབ།
187 -
-
---



རྒྱལ་པོ་སེང་གེའི་མགོ་ཅན་བཏུལ། སེང་གེའི་མགོ་བོ་བཅད་བྱས་ན། ཕོ་བྲང་
རྩེ་ལ་རྒྱན་དུ་བཙུགས། ལྷོ་གསེར་རྫོང་སེར་པོ་ཐབས་ཀྱིས་ཕབ། རྒྱལ་པོ་
འབྲུག་གི་མགོ་ཅན་བཏུལ། འབྲུག་གི་མགོ་བོ་བཅད་ནས་ནི། ཕོ་བྲང་རྩེ་རྒྱན་
མཐོ་རུ་བསྒྲེངས། - ནུབ་རིན་ཆེན་ཨིཎྜའི་རྫོང་ཆེན་ཕབ། རྒྱལ་པོ་སྟག་གི་མགོ་
ཅན་བཏུལ། སྟག་གི་མགོ་བོ་བཅད་ནས་ནི། ཕོ་བྲང་སྟེང་གི་རྒྱན་ལ་བཙུགས།
ལྷ་མཁར་ཕོ་བྲང་གཟི་ཅན་ལ། སེང་འབྲུག་སྟག་རྩེ་དེ་ནས་ཐོག བྱང་གྲུ་གུ་
ཨེ་ཡི་རྒྱལ་པོ་བཏུལ། བཻཌཱུརྱ་ཡི་ནོར་རྫོང་ཕབ། རྒྱལ་པོ་དུག་སྦྲུལ་མགོ་ཅན་
གྱི། མགོ་བཅད་ ཕོ་བྲང་ ཁ་ བད་ བརྒྱན། ཕྱོགས་ བཞིའི་རྒྱན་ ལ་ཆུ་ སྲིན་
བཙུགས། ཕོ་བྲང་རྒྱན་འདོགས་དེ་འདྲ་ཡིན། ཧོར་གུར་ཆེན་གསུམ་གྱི་རྒྱལ་
པོ་བཏུལ། ཧོར་མགོ་གླིང་གི་ལོན་ལེ་རེད། གླང་དགྲ་ཧོར་དགུ་ཤུལ་མེད་བྱས།
དགྲ་མགོ་ནམ་མཁའི་དབྱིངས་སུ་འཕངས། སྲིད་པ་འཛམ་བུའི་གླིང་གི་ས།
བོད་གངས་དཀར་མན་ཆོད་གནས་པའི་ས། མདོ་སྨད་རྨ་རྫ་འབྲི་གསུམ་དང་།
གསེར་རྨར་གླང་གི་ས་ཆ་རེད། ནོར་བ་མེད་དོ་ཨ་རོག་ལགས། ལོ་སྟོང་ཕྲག་
ལྔ་ཡི་ཡར་སྔོན་ལ། ཐུབ་པའི་བསྟན་པ་མ་བྱུང་གོང་། བརྫུས་སྐྱེས་པད་མ་མ་
འཁྲུངས་གོང་། བར་དེར་སྟོང་པའི་མུན་བསྐལ་བྱུང་། དེ་དུས་གླིང་གི་བསྟན་
པ་དར། བྱས་རྗེས་གངས་ཅན་བོད་ལ་བཞག ལྷ་གླིང་བྱུང་ཚུལ་དེ་འདྲ་ཡིན།
བདུད་དགྲ་འདུལ་བའི་མཐུ་སྟོབས་ ཅན། དཔའ་ཐུལ་ དགྲ་ བླ་ སུམ་ ཅུ་ལ།
འཕྲིན་ལས་བཅོལ་ན་མི་འགྲུབ་མེད། དགྲ་ལས་རྒྱལ་བའི་དགྲ་བླ་ཡིན། དགྲ་
རྒྱལ་དཔའ་བོ་གེ་སར་མཆོད། ཡང་ནི་སྒྲུང་པ་འགའ་ཞིག་གིས། གཏམ་རྒྱུད་
སོ་སོ་རང་རང་གི། བསམ་བློའི་སྒྲུང་ལས་འདི་ལྟར་བཤད། སྤྱི་ལོའི་དུས་
- 188 -



རབས་བཅོ་ལྔ་དང་། བོད་དང་སྦྱར་ནས་བཤད་པ་ན། དུས་རབས་བཅུ་
གཅིག་བར་ནས་བྱུང་། ཅེས་སོགས་འདོད་པ་ཐ་དད་དོ། དུས་གསུམ་སངས་
རྒྱས་དགོངས་པ་དང་། སེང་ཆེན་རྒྱལ་པོའི་འཕྲིན་ལས་གཉིས། སྟོང་དང་
རྟེན་འབྲེལ་ཟུང་འཇུག་ལ། མི་བདེན་པ་ནི་གཅིག་ཀྱང་མེད། མངོན་ཤེས་
སྤྱན་ལྔ་མངའ་བ་ལ། མི་མཁྱེན་པ་ནི་ག་ལ་ཡོད། འདུས་བྱས་རྟག་འཛིན་
བདེན་ཞེན་གྱིས། རང་སྣང་འཁྲུལ་བའི་རྫུན་རིས་ལ། བདེན་དཔང་བྱེད་པ་
སྙིང་རྗེའི་ཡུལ། ལྷ་འདྲེ་མི་གསུམ་རྒྱུ་མཚན་གཅིག གླིང་སེང་ཆེན་རྒྱལ་པོས་
མ་བཏུལ་ན། ལོ་ལེ་འགྲིག་ལེའི་རྒྱུ་འབྲས་དཀའ། དེ་ཕྱིར་སེང་ཆེན་རིན་པོ་
ཆེ། ཁམས་གསུམ་དབང་བསྒྱུར་དགྲ་བླ་མཆོད། བདུད་དགྲའི་གཡུལ་ལས་
རྣམ་རྒྱལ་ཤོག རུས་མཛོད་ལྷ་མཛོད་གླིང་སྒྲུང་འདི། མི་རིགས་ཀུན་གྱི་བག་
ཆགས་ཡིན། སྲིད་པའི་སྤྱི་དོན་དཔེ་ཆེན་ཡིན། ད་ལྟ་ལོ་རྒྱུས་ནང་མཛོད་
ལགས། དེ་ལྟར་མདོར་བསྡུས་བཤད་ལེ་འདི། ནོར་འཆུགས་ ཐམས་ ཅད་
ཉེས་བྱས་བཤགས། འགལ་འཁྲུལ་ནོངས་པ་ཐུགས་ལ་བཤགས། མ་རིག་པ་
ནི་གཏི་མུག་ཡིན། མ་ཤེས་པ་ནི་རྨོངས་པ་ཟེར། ལྷ་སྒྲུང་དཀར་པོའི་རྒྱལ་
མཚན་དེ། རྨོངས་ པ་ སེལ་ བའི་ ཉི་ མ་ འདྲ། དཔལ་ བོའི་ གཡུལ་ འཛིང་
འཁྲུགས་པ་དེ། མ་རིག་སྒྲོལ་བའི་འཕྲིན་ལས་རེད། དེ་རིང་སྒྲུང་མཚམས་
འདི་ན་ཡིན། ཅེས་ལྷ་རི་གསེབ་རོང་པ་བློ་བཟང་ཆོས་བཟང་གིས་བསྐུལ་ངོར་
སངས་སྤྲུལ་པས་ལྷ་ས་རུ་གདམས་པའོ།
-- 189
-



:
//z
:
E
:༼
:
//
gl
བ་
སྨོན་ལམ་བཟང་པོས་གནས་མཇལ་གྱི་མགུར་མ།
#༡
ཨེ་མ་ཡེ། གནས་བདུད་རི་རྔམ་ཆེན་སྒྲ་སྒྲོག་འདི། རྨོག་ནག་པོ་ཐང་
ལ་བཞག་པ་འདྲ། རྩེ་མོ་དགུང་ལ་ཟུག་ནས་ཡོད། གནས་ཧི་མ་ལ་ནི་མདུན་
ནས་འགྱིང་། བཀྲ་ཤིས་པའི་ཞིང་ཁམས་དེ་ན་ཡང་། སྔོན་བྱོན་གྱི་སྒྲུབ་ཕུག་
གཞལ་ཡས་ཁང་། ཆོས་རྒྱལ་དྲི་མེད་ཀུན་ལྡན་བཞུགས། དེ་ལ་གནས་འབྲེལ་
ཙམ་གྱིས་ཀྱང་། ཚེ་རབས་གསུམ་གྱི་སྡིག་སྒྲིབ་དག གསོལ་འདེབས་དབང་
བྱིན་དངོས་གྲུབ་སྩོལ། ཅེས་ལོ་གསུམ་དུ་གནས་དེར་འོད་གསལ་ཉམས་ལེན་
དུ་བཞུགས་སྐབས་སུ་སངས་སྤྲུལ་པས་གདམས་པའི་མགུར་མའི་གྲས་ཤིག་གོ།
དགེའོ།
– 190
-



གནས་ཁ་བ་དཀར་པོ་མཇལ་བའི་མགུར་མ།
གནས་ས་སྤྱོད་འོག་མིན་རི་བོ་ནི། དཔལ་ པོ་ཏཱ་ལ་དང་ངེས་ པར་
མཚུངས། གནས་ལམ་བཅུ་གསུམ་ ལ་ལམ་བརྒྱ། དེ་ བསྐོར་ན་ ཕན་ཡོན་
དཔག་ཏུ་མེད། མ་འགྲོ་དྲུག་ སྡིག་ སྒྲིབ་དག་པར་ཤོག གནས་རྒྱལ་ བའི་
མཆོད་རྟེན་དཀར་ཆུང་འདི། ངའི་མཁའ་སྤྱོད་གནས་ཀྱི་ཡིན་སྣང་འཆར།
གསོལ་བ་འདེབས་སོ་དབྱེར་མེད་ཤོག ལྷ་ཇོ་བོ་ནམ་མཁའ་བཀྲ་ཤིས་འདི།
རྒྱལ་ཤཀྱ་ཐུབ་པའི་སྐུ་བརྙན་ཡིན། ངས་མཐོང་ནས་མིག་ཆུ་དབང་མེད་ཤོར།
སྒོ་གསུམ་དམ་སྡོམ་ཉམ་པ་བཤགས། ཚངས་ཆེན་མཆོག་ཐུན་དངོས་གྲུབ་སྩོལ།
རྗེ་གྲུབ་ཆེན་ཁྱི་ར་རིན་པོ་ཆེ། དེའི་ཕུག་པར་ཞག་གྲངས་བདུན་དུ་བཞུགས།
རྗེ་མར་བ་མི་ལའི་ཞལ་གཟིགས་སྣང་། མིག་ཆུ་ཤོར་བཞིན་དབང་བཞི་བླང་།
བདག་རྒྱུད་གྲོལ་བའི་སྨོན་ལམ་བཏབ། གནས་བསྐོར་བའི་ཕན་ཡོན་དེ་འདྲ་
ཡིན། ཞེས་དཔལ་མགོན་རྫོང་ཁོངས་དད་ལྡན་པ་རིན་ཆེན་རྒྱ་མཚོས་སྐུལ་
ངོར་སངས་སྤྲུལ་པས་གདམས་པའོ། དགེའོ། །
- 191
ག



དུར་ཁྲོད་བཞེངས་གྲུབ་ཀྱི་མགུར་མ།
ཧཱུྃ་ཕཊ། དབྱིངས་ཕྱོགས་ བཅུའི་རྒྱལ་བ་སྲས་བཅས་དང་། ཕ་རྗེ་
བཙུན་བླ་མ་ ཐམས་ ཅད་ དང་། སྐྱབས་ མཆོག་ གསུམ་ རྩ་ གསུམ་ དམ་ ཅན་
རྣམས། ས་འདི་རུ་བྱིན་གྱིས་བརླབ་ཏུ་གསོལ། སྔོན་ས་འཁྲུགས་གདུག་པ་ཞི་
གྱུར་ཅིག ཡུལ་མི་མིན་ལྷ་འདྲེ་ཆེ་འབྲིང་ཆུང་། མ་ཁྲོས་མ་ནག་མོའི་དམ་ལ་
འདུས། སྟེང་ཕྱོགས་མཚམས་བར་མེད་མཁའ་འགྲོའི་གང་། གདུག་ཅན་ལྷ་
འདྲེ་དབང་དུ་སྡུད། དབང་དུ་སྡུད་ལ་ཟིལ་གྱིས་གནོན། མ་འགྲོ་དྲུག་སངས་
རྒྱས་མ་ཐོབ་བར། ཡུལ་འདི་ཡི་སྐྱེ་འགྲོ་མ་ལུས་པ། ཁ་འཛིན་སྡོང་གྲོགས་
འཕྲིན་ལས་མཛོད། མཆོད་རྟེན་འདི་ལ་བྱིན་ཆེན་ཕོབས། དུར་ཁྲོད་འདི་རུ་
ཕུང་པོ་རོལ། རྣམ་ཤེས་དག་པའི་ཞིང་དུ་དྲོངས། ཕཊ། ཅེས་ཆོས་བྱེད་པ་
རིག་སྡེས་དང་ཚེ་རིང་མགོན་པོ་བུ་བསོད་ནམས་སོགས་ཀྱིས་སྦྱིན་བདག་བྱས་
ནས་དུར་ཁྲོད་བཞེངས་གྲུབ་སྐབས་དད་ལྡན་གྱི་རེ་འདོད་སྒྲུབ་པ་པོ་དཀོན་
མཆོག་རྒྱལ་མཚན་གྱིས་གདམས་པའོ། དགེའོ། །
– 192 -



UAB HommyWMDONG 1n fuuguma juu ya goyunca
ན་མོ་གུ་རུ། ཀྱེ་མ། སྔོན་བསགས་བཟང་པོའི་དལ་རྟེན་འཇིག་པའི་
ཚེ། འདས་མ་བར་དོའི་འཇིགས་ལས་སྐྱབས་སུ་གསོལ། འཆི་བ་འོད་གསལ་
སྦྱོང་བར་བྱིན་གྱིས་རློབས། འཕོ་བྱ་བྲལ་བ་ཀ་དག་གདོད་མའི་སར། སྐད་
ཅིག་ཉིད་ལ་འཕོ་ཆེན་བུམ་སྐུའི་ཀློང་། མཉམ་ཉིད་ཀུན་བཟང་རྒྱལ་སར་འཕོ་
བར་ཤོག ཕཊ། ཅེས་དང་དུར་ཁྲོད་དུ་ཕུང་པོ་སྦྱངས་དུས། ཀྱེ་མ། འགྲོ་
དྲུག་འཁོར་བའི་གནས་རིགས་སོ་སོ་རུ། བར་དོའི་རྣམ་ཤེས་ལས་རླུང་རྟ་བྱས་
ནས། ངེས་མེད་གནས་ལ་འགྲིམ་དུས་སྙིང་རྗེའི་ཡུལ། གཤིན་ལྕགས་གསོན་
བདུད་སྲོག་གཅོད་དབུགས་ལེན་གཤེད། སྐད་ཅིག་ཉིད་ལ་ཡུལ་མེད་གནས་སུ་
བསྐྲད། ཧཱུཾ་ཧཱུཾ་ཧཱུཾ། ཕཊ་ཕཊ་ཕཊ། ཨོཾ་བཛྲ་རཀྵ་རཀྵ་ཧཱུྃ། ཀྱེ་མ་ཚེ་འདས་
རྣམ་ཤེས་བར་དོའི་ཡིད་ལུས་ཁྱེད། མ་ཡེངས་དད་གུས་བག་ཕེབ་ཚུར་ལ་ཉོན།
དཀོན་མཆོག་གསུམ་དང་ཞི་ཁྲོ་རབ་འབྱམས་དང༌། བླ་མ་ཡི་དམ་མཁའ་འགྲོ་
རྒྱ་མཚོའི་ཚོགས། དམིགས་ཡུལ་རེ་ཞིང་ཆགས་ལ་ར་མདར་བྲན། གཤིན་
གསོན་དར་གྱི་ཡོལ་ བས་ མཚམས་བྱས་ནས། ཕྱི་མའི་ཡུལ་ན་ སྡུག་བསྔལ་
- 193 -



བཟོད་གླགས་མེད། སྲིད་པའི་གནས་ལ་འཇིགས་ཤིང་ཡ་ངས་ནོན། འདི་
ལྟར་འཁྲུལ་ བའི་ རང་བཞིན་མེད་ ཤེས་ ན། སྐད་ཅིག་ཉིད་ ལ་ གདོད་མའི་
བཙན་ས་ཟིན། མ་ཡེངས་དམིགས་ ཡུལ་ རེ་ཞིང་ཆགས་ པ་ ཁྱོད། དཀོན་
མཆོག་གསུམ་དང་བླ་མ་རབ་འབྱམས་དང༌། བྱང་ཆུབ་སེམས་པ་སེམས་མ་
འཕགས་པའི་ཚོགས། ཡིད་ལ་འདུན་པ་ཙམ་གྱིས་བདེ་ཆེན་ཐོབ། དེ་ཕྱིར་
སྔོན་ནས་བསུས་ལ་རྒྱབ་ནས་སྐྱེལ། བདེ་བ་ཅན་དང་པད་མ་འོད་དུ་དྲོངས།
རྣམ་ཤེས་ཐིག་ལེ་མཐིང་ཀའི་རྣམ་པ་རུ། སྒོམ་ནས་མ་བཅོས་ངང་དུ་ལྷོད་དེ་
ཞོག བླ་མའི་མི་རྟོག་ཐུགས་དང་གཉིས་སུ་མེད། ཨ་ཨ་ཨཱུ། ཕཊ་ཕཊ་ཕཊ།
ཅེས་རང་ཉིད་དགུང་གྲངས་སོ་དྲུག་གི་དུས་སུ་ཟླ་གྲོགས་འཆི་བའི་ཚེ་ན་རྣམ་
ཐར་ གསུམ་ གྱི་ གདངས་ སུ་ ཐུགས་ བསྲེས་ ནས་ ཕཊ་ ཅེས་ སྤར་ཏེ་ གདམས་
པའོ། །
- 194
-



•
:
, ，•.
:
་:
：::::::： :
：:::：:: :：:::
:::༌:་，༌
::;: :: ::::::
::：:::： :::;::::::::: ;: ;:::: .::: :: ::：：::::;：::：: .:::;; :་
::::::|: ::: :: . :.: . ::་::: ::: ::::::::; :: : : ::：: ་:::་ :་
.::： : ：:
.:::;: ：:: ་ ：་ ：་
་ ： ::: :་ ： ༌:་: ་".
:: : .: ：:：
:: :：: ：:::
་ : ;; : ;
::༌:༌::::.
•. ， ཟ
::་
. ;;:: .:.;:;
:
་ : ་:
:; ：:：: ::
: :
: :: ::; :::: :::::.
::::: ;::
::
;
:.
:
: .:.：. :;:
::::::
:: ::：:་:་：་:་:::
::
:
•
• • • •
:
.:
：::: :::
:::::
::
: .:
•.
：:::::::
::
::：.
::;:::::：：：:：
:::;....;：：：： ::
:::::：::：:：::::::：::
:：::::::
: ::： ;：:: ::::. ::：：
::: :：: ;::：
：;:：:::
.::::：::: :：::::: :::：
::：：
:: ::
:
་
• • •
::
;::;
: ..
•
.
''
';，:་，-
：:་:་
•
•
:: :::::::
;;
•ས. ••. •
.,
.
::
:::
.：. :: ::: :::
::
;;; ::
:: :：: ::
•，:༌， ":: :་ :
： : ：: ::: :: : .: :：:
: ;::;
;:::::::: :: ：::: :：:
.:::::
.:: ::::::: ::::::::::: :::: ..: ::::;:
:::::：:::::::：: :::： :: :：:::
: :: : : :;:༌:: :; ;;;;;: :::;: :;: .:.; ;,: : ; ;;;
:::::::;:་ : :::::: :::: :: : :::: :::：:::::
：::: ::：: ;:：：: :: : ' :::: : :: ;
.: ::
་：་
,
ན་
;::: ::: ::: ;,: ; ;;:： ;: :: .:.:
:::;:; :;:;;;. :.: ：::: : ：:;:
;:::: .::::::: ::：::：: ;: .:: ;
::::: ::;:::: ;::：：::
; ;; ;;: ་：;::: :;;; ， ：
：：: ::: ::: ::::: .:. :::
：:：: ：:：::::::: :：:::
： : :::: :: :::: :：
：:::::::: : :::::::
.:. :::: : :::: :::
;;;::
;;：་：：::：:
.:::::::
::
:::::.:: ::::
:::
：
;
:
:.
:
•
：
;
•
ཀྱེ་མ་ཀྱེ་མ་མྱ་ངན་སྙིང་རེ་རྗེ། མ་བསམ་མི་དྲན་རྐྱེན་ངན་འདི་འདྲ་བ།
ང་རང་མ་གཏོགས་སུ་ལའང་ཡོད་མ་ཡིན། ལས་ཀྱི་འབྲེལ་བའི་རེ་ཞིང་ཆགས་
པ་ཁྱོད། ཚུར་ཤོག་ རྣམ་ ཤེས་ ང་ ཡི་ དྲུང་ དུ་ ཤོག མདུན་ གྱི་ནམ་མཁའི་
དབྱིངས་སུ་རབ་གང་བའི། རྒྱལ་བ་ཞི་ཁྲོའི་ལྷ་ཚོགས་ཁྲ་ལམ་མེར། གསོལ་བ་
ཐོབ་དང་བར་དོ་རང་སར་ཞི། འོད་གསལ་རིག་སྟོང་ཁྱེད་ལ་འཆར་དུས་
འདིར། སྒྲ་འོད་ཟེར་གསུམ་རང་སྣང་ངོ་ཤེས་མཛོད། བླ་མ་ཡི་དམ་མཁའ་
འགྲོའི་ལྷ་ཚོགས་ཀྱིས། ཐུགས་རྗེའི་ནུས་སྟོབས་ཁྱེད་ལ་ར་མདར་བྲན། མ་
འཁྲུལ་སྒྱུ་མའི་ཕུང་པོ་དབྱིངས་སུ་ཡལ། རྣམ་ཤེས་འོད་དཔག་མེད་ཀྱི་ཐུགས་
གར་འཕོས། ཕྱིར་མི་ལྡོག་པའི་ས་ཆེན་ཐོབ་པར་ཤོག བར་དོའི་གཡང་ས་
བཀག་པའི་ ཤི་ གཤེད་དང་། གསོན་དུས་ལུས་ངག་སེམས་ལ་ གེགས་བྱེད་
མཁན། ཁྲོ་བོ་འབར་བའི་བཀའ་ཡིས་ཕ་མཐར་བསྐྲད། ཧཱུྃ་ཕཊ། ཅེས་རབ་
བྱུང་བཅུ་དྲུག་པའི་རྟ་ལོའི་ཡོས་ཟླ་བའི་ཚེས་ཉེར་ལྔའི་ཉིན་གདུལ་བྱ་ཚེ་འདས་
མ་ཞིག་གི་དོན་དུ་ སངས་སྤྲུལ་པས་གདམས་པའོ།
— 195 -



སྐད་ཅིག་ཆུ་བགྲོད་ཀྱི་མགུར་མ།
ཨ་ཀྱི། བདག་ལ་སྐྱབས་མགོན་སུ་ཡང་མེད། བླ་མ་དཀོན་མཆོག་
གསུམ་པོ་མཁྱེན། ཐུགས་རྗེས་གཟིགས་ལ་བྱིན་གྱིས་རློབས། བར་ཆད་ཡིན་
ན་བསལ་དུ་གསོལ། ཟློག་མེད་ཚེ་ཟད་དུས་བབས་ན། ཆུ་མ་གའི་ཀློང་ནས་
སངས་རྒྱས་ཤོག སྔོན་རིག་འཛིན་དགའ་རབ་རྡོ་རྗེ་ཡང་། མངོན་སྣང་ཏན་
ཏིག་ཆུ་བོར་གཤེགས། སྡིག་རྒན་ང་ཉིད་འཆི་བ་ལ། ཧ་ལས་མཁན་མགོ་ལོག་
བོད་ལ་མེད། མི་དེ་ལ་མ་ཡོང་དེ་འོང་ཟེར། སྔོན་ལས་ཀའི་གཙོ་བོ་བཞག་རྒྱུ་
ལ། ལྷ་རྩེ་གསུམ་མཆོད་བསྟོད་བརྔན་གསུམ་བྱས། ལྷ་ཡོད་ན་དེ་རིང་ལམ་ཆུ་
བགྲོད། ལྷ་ཡོད་ཀྱང་སྐྱོབ་པའི་དུས་ཡོལ་ན། དུས་འདི་ནས་ཤི་མ་ཐག་ཏུ་ནི།
གནས་ཟངས་མདོག་དཔལ་རིའི་ཕོ་བྲང་དུ། ཕ་ཨོ་རྒྱན་ཆེན་པོའི་གྲལ་མཇུག་
ཏུ། བུ་ང་ཡི་ལམ་སྣ་ཟིན་པར་ཤོག ཅེས་སྨྲས་ཚེ། སྨུགས་རླངས་དཀར་ནག་
ས་ནས་འཕྱུར་ཞིང་། ཁུ་འཕང་ཐར་ཐོར་རླུང་ཤུགས་དང་བཅས་ཏེ། རྟ་སྔོན་
ཆུ་སྔོན་ཆུ་རིས་སུ་ཆིབས་པ་ཞིག་གིས་ཁྱོད་གཡག་ཁྱེར་ཟེར་ཏེ་རྨ་ཆུ་སྐད་ཅིག་
གིས་བརྒལ་མ་ཐག་ཏུ་མི་སྣང་ངོ༌། འདིའང་སངས་སྤྲུལ་པས་གདམས་པའོ།
– 196
ཡ



ཡ
92༼??fལ
-མས། །
-
-- ， ༣
ཚོར་''ཚེ་བ་ ག་ ཏི ་ ་ ་ ་
དངུའི་དཀར་གསལ་བའི་
，
-
ཀྲིང་ ཀྲིང་། ཀྲིང་། བཀྲ་ ཤིས་ པའི་ བརྡ་ དེ་ ཉོན་ ལགས། བདེ་
གཤེགས་སྙིང་པོའི་ཁམས་ལ། ཁམས་གསུམ་འཁོར་བ་སྣང་བ། ཡོངས་གྲུབ་
ཞི་བ་ཉིད་དོ། མ་རྟོགས་ལས་ངན་དབང་གིས། ས་མཐར་འཁྱམས་དགོས་
ཐུག་བྱུང་། ཚེ་སྔོན་བསགས་འབྲས་དུས་བབས། སྐྱོ་སྣང་བྱེད་དོན་མི་འདུག
ཚེ་རབས་སྔོན་གྱི་དུས་སུ། རྨད་བྱུང་ཟ་ཧོར་ཡུལ་ན། དྲང་སྲོང་ཟླ་བའི་འོད་
ཟེར། བར་དུ་བོད་ཡུལ་མཐིལ་ཞིག ཨིཎྜའི་ཆོས་འཁོར་ཉེར་བཟུང་། རྒྱལ་
པོ་ཉི་མའི་སྣང་བྱེད། གཞོན་ནུའི་སྲོག་གི་ལན་ཆགས། ལས་ཀྱི་ལྷག་མ་འདི་
རུ། སྒོམ་པ་རི་ལ་སོང་ན། བྱ་རོག་ང་ཡང་འཁོར་འོང་། བཅུ་གཉིས་ལོ་
གྲངས་བརྒལ་ན། བསྟན་པ་ གཉིས་ ལྡན་དབང་པོ། ས་འཛིན་དགའ་བ་
འཁྱིལ་འོང་། བྱ་རོག་འུ་ཅག་མཉམ་གནས། མཁའ་ནས་ལྕགས་འབྲུག་གཡོ་
དུས། ཆོས་ཆར་ལྕགས་ཀྱི་སེར་བ། ཉོན་མོང་སྟེང་ལ་འབེབས་སྲིད། ལྟོ་
འགྲོས་ཁམས་ལ་བྱོལ་དུས། ཉ་མོ་ལྡེམ་ལྡེམ་ལྡང་ན། རང་གནས་ལྷག་མཐོང་
རྟེན་འབྲེལ། རྟ་ཕོ་ཅང་ཤེས་ ཤིག་ལ། རླུང་ཆེན་ནམ་མཁའི་ཀློང་ཡངས།
ཤོང་ཡངས་རྒོད་པོའི་གཤོག་རྒྱ། ཞེས་ཀྲང་ཀྲིང་ཅེས་འཕུར་སོང་ཚེ་རྒན་པོས་
བྱ་སྐད་ལ་བརྟག་སྟེ་གདམས་པའོ། །
ཡ– 197 ---



བླ་མེད་དོན་གྱི་མགུར་མ།
ཨཱ། ཡེ་ཤེས་རྨད་བྱུང་ངོ་མཚར་ཆོས་ཉིད་ཀྱི། མཚན་ལྡན་བླ་མ་དམ་
པ་སྤྱི་བོར་བསྙེན། བདེ་སྟོང་དབྱིངས་ལས་སྤྲུལ་པའི་ཌཀྐི་མས། བདག་རྒྱུད་
བྱིན་གྱིས་རློབས་ལ་དབང་བཞི་བསྐུར། ཚེ་འདིར་རིག་འཛིན་ཐོབ་པར་བྱིན་
གྱིས་རློབས། རྒྱལ་དང་སྲས་བཅས་བདེན་པ་སྟོབས་བཙན་པས། བདུད་
རིགས་ནག་ཕྱོགས་མཁའ་རླུང་ཞི་བར་ཤོག དམ་ཆོས་སྒྲུབ་པའི་འཚེ་བ་ཡོངས་
ཞི་ནས། སྔོན་སྨོན་ལས་འཕྲོ་སད་པའི་བླ་མ་ཡིས། རི་ལ་ཆོས་ཚུགས་ཟིན་
པའི་ཤིས་པ་སྩོལ། ཆོས་ལ་སྙིང་རུས་སྲ་བར་བྱིན་གྱི་རློབས། སྙིང་རུས་རྐྱེན་
གྱི་དབང་དུ་མི་འགྲོ་བར། དལ་བརྒྱད་འབྱོར་བཅུའི་སྙིང་པོ་ལོན་པ་རུ། ཡང་
དག་དགེ་བའི་བཤེས་དང་འཕྲད་གྱུར་ཅིག ངེས་གསང་རྫོགས་པ་ཆེན་པོའི་
ཉམས་ལེན་འདི། ཨ་ཏིས་བཤད་དང་སྒྲུབ་པ་ལྷུར་ལེན་ཅིང་། རང་རྒྱུད་སྐམ་
པོ་ཐུལ་ཞིང་བརླན་པར་ཤོག མཚོ་སྐྱེས་རྨད་བྱུང་ཞལ་རས་རྟ་བདུན་དབང་།
རང་རིག་འོད་གསལ་སྙིང་པོར་རབ་མཐོང་ནས། བླ་མའི་དབང་བཞིས་བདག་
རྒྱུད་གྲོལ་གྱུར་ཅིག སྐལ་བཟང་ཞིང་འདིར་སངས་རྒྱས་མང་མཆིས་ཀྱང་།
བཀའ་དྲིན་བརྗོད་བྲལ་སངས་རྒྱས་པད་མ་འབྱུང་། ཁྱེད་ལས་མ་བྱུང་སངས་
-- 198 -



རྒྱས་གང་ཡང་མེད། ཁྱེད་ལ་མ་འདུས་སངས་རྒྱས་གང་ནའང་མེད། དེ་ཕྱིར་
བླ་མའི་ཐུགས་རྗེས་བདག་སྐྱོངས་ཤིག སྤྱི་གཙུག་པད་སྡོང་རྩ་བའི་བླ་མ་རྗེ།
ངོ་བོ་སྟོང་གསལ་བླ་མའི་མི་རྟོག་ཐུགས། རང་སེམས་དབྱེར་མེད་འདྲེས་པར་
བྱིན་གྱིས་རློབས། རང་བཞིན་གསལ་བ་བླ་མའི་ཐུགས་རྗེ་ལ། དབྱེར་མེད་
ཐུགས་རྗེའི་ཡེ་ཤེས་ལྷུམས་ཞུགས་ནས། ལྟ་སྒོམ་སྤྱོད་འབྲས་རྣམ་དག་ཡེ་ཤེས་
ཆེ། རྨད་བྱུང་གསང་ལམ་ཆེན་པོར་བདག་འཇུག་ནས། འབྲེལ་བཅས་ཐར་
བ་མཆོག་ལ་འགོད་ནས་ཀྱང་། ཀུན་བཟང་གཞི་རིག་གྲོལ་ནས་འོག་མིན་ཞིང་།
གནས་ལུགས་རང་ཞལ་མཐོང་བའི་ཡེ་ཤེས་ལས། འདི་ལྟར་སྣང་སྲིད་འཁོར་
འདས་ཆོས་རྣམས་ཀུན། སྒྱུ་མའི་འཕྲུལ་འཁོར་ཞིག་པ་ཇི་བཞིན་དུ། ཀ་དག་
ལྷུན་འབྱམས་ཆེན་པོར་བྱང་ཆུབ་ཤོག ཅེས་པའང་རབ་བྱུང་བཅུ་དྲུག་པའི་ས་
ཡོས་ལོའི་གླང་ཟླ་བའི་ཚེས་བཟང་ཉིན་རང་སློབ་དཀོན་མཆོག་དང་ཀླུ་མོས་
བསྐུལ་ངོར་བོད་ཡུལ་ལྷ་རི་ཨང་རྩ་མཚོ་འདབས་ནས་སངས་སྤྲུལ་པས་འཕྲལ་
མིར་གདམས་པའོ། །
་
- 199 ག་



བཛྲ་ཌཀྐིའི་ ཉམས་མགུར།
ན་མོ་བཛྲ་ཌཀི་ནི་ཡེ། ཆོས་དབྱིངས་ཡེ་ཤེས་རང་མདངས་ངང་ཉིད་ལ།
སྐྱེ་འགགས་གནས་གསུམ་བྲལ་བ་འོག་མིན་ཞིང་། འཁོར་འདས་ཉེ་བར་ལེན་
པ་མ་མཆིས་ཀྱང་། མ་རིག་དབང་གིས་ཀུན་གཞིའི་སྒོང་རྒྱུར་འཐུམས། ལས་
ངན་དབང་གིས་ཡུལ་ཚོགས་སྒོ་ཉོན་མོངས། འཁོར་བའི་གནས་སྣང་དཔག་
མེད་འཁྲུལ་བས་འབྱམས། ད་ལྟ་དལ་འབྱོར་མི་ལུས་མཆོག་ཐོབ་ཅིང་། དམ་
ཆོས་དར་བས་ཟབ་གསང་གདམས་ངག་འཕྲད། མཚན་ལྡན་བཤེས་གཉེན་བླ་
མ་ཡབ་ཡུམ་ གྱིས། དབང་ བཞིའི་སྣོད་ གྱུར་ བསྐྱེད་རྫོགས་ མན་ ངག་ དང་།
གནས་ལུགས་རྣམ་དག་རིག་འཛིན་བཞི་ལ་སོགས། ལྷ་གཅིག་ཡུམ་ཆེན་ལྷག་
པའི་སྐལ་དུ་གནང་། དེ་ལ་བརྩོན་འདི་བར་ཚད་མེད་པ་རུ། བླ་མ་ཡི་དམ་
མཁའ་འགྲོ་ དམ་ ཅན་ མཁྱེན། འཛམ་ གླིང་ ས་ སྟེང་ མི་ ཡི་ སྲིད་ པའི་ཡུལ།
བདག་ནི་ལས་རླུང་དབང་གིས་བསྐྱོད་པའི་ཚེ། འཇིག་རྟེན་ལྷ་འདྲེ་མི་དང་མི་
མིན་ཚོགས། དམ་པའི་ཆོས་ཀྱིས་རྟག་ཏུ་དགའ་བར་གྱིས། གནོད་སྦྱིན་ལ་
སོགས་དྲི་ཟ་ཕོ་མོ་འདྲེ། གདོན་དང་ས་བདག་ལྷ་ཀླུ་གཞི་བདག་རྣམས། ཡུམ་
ཆེན་དགོངས་པའི་མཚམས་སྦྱོར་བཟང་པོ་ཡིས། ཁྱེད་རྣམས་རྒྱུད་ལ་བྱང་ཆུབ་
200 -



སེམས་འབྱོངས་ཤོག དུས་གསུམ་ཁམས་གསུམ་འཁོར་བའི་ལན་ཆགས་ཅན།
སྲོག་ལེན་ཆེ་རྐྱེན་དྲིན་ལན་འཁོར་གྱུར་ཅིག མ་དག་གསུམ་པོ་དག་དབྱིངས་
སྐུ་གསུམ་མཁའ། ད་ལྟ་ཉིད་ནས་རྒྱལ་བའི་དགོངས་དོན་རྫོགས། འཁྲུལ་
བའི་སྤུན་ཐག་ཆད་ནས་བྱང་ཆུབ་སྨོན། བདག་གི་ཡི་དམ་ལྷ་གཅིག་འགྲུབ་
གྱུར་ཅིག འདི་ཕྱི་བར་དོའི་གནས་སྣང་ཡོངས་བྱང་ནས། འཁོར་མཐའ་
དམིགས་མེད་འཇའ་སྐུར་གཤེགས་པར་སྨོན། ལས་ངན་དབང་ཆེ་གྲོགས་ངན་
བསླུ་བྲིད་དང་། གཞན་དབང་ལ་སོགས་ཐར་བ་བྱང་ཆུབ་ཀྱིས། ཆོས་གེགས་
ངན་རྐྱེན་ཕྱི་བྱོལ་མི་ཡོང་ཤོག ད་ནི་བླ་མའི་གདམས་ཟབ་འདིར་བརྟེན་ནས།
རབ་ན་གངས་རིའི་རྩེ་དང་འབྲིང་ནའང། རི་ཕུག་གནས་དང་ནགས་ཁྲོད་རྫ་
དབེན་སོགས། ཐ་ན་དགོན་གནས་གཙུག་ལག་ཆོས་འཁོར་དུ། མི་ཚེ་ཆོས་ལ་
དྲིལ་ནུས་བླ་མ་རྗེ། ཡི་དམ་རྩ་གསུམ་མཁའ་འགྲོ་ཆོས་སྐྱོང་མཁྱེན། འདི་ནས་
འཕོས་ཚེ་ཐར་བ་ནོར་བུའི་གླིང་། བཤེས་གཉེན་ནོར་བུ་ལྟ་བུའི་རྗེས་ཟིན་ནས།
ཀུན་བཟང་གདོད་མའི་གཏན་སྲིད་མྱུར་ཐོབ་ཤོག ཅེས་ཕྱག་རྒྱ་དང་བཅས་
མཆིམས་ཕུའི་གསེར་མཁར་སངས་ཤུལ་དགོན་དུ་དབུས་ཀྱི་རྡོ་རྗེ་ཀིས་ལྕགས་
འབྲུག་ལོར་སྦྱར་བའོ། སརྦ་མངྒ་ལཾ།
-
201 ཁཁཁ



47/
2/244
v
，5
77/
2/
t/?t.
རྣམ་ཐར་ཚད་མ་ལས་འདས་པ། དྲིས་
ལན་སྨྱོན་པའི་གང་དྲན་དུ་བྲིས་པའོ།
4722
7/27/
@༡༧༡
，
1
|
ཨ་ཀྱེ་ལགས། ཀ་དག་རིག་པའི་ཆོས་ཉིད་གཤིས་ལུགས་ལ། ཕྱོགས་
ལྷུང་བྲལ་བ་གདོད་མའི་གཞི་རིག་མདངས། ཚིག་གིས་མི་མཚོན་མཚོན་བྱའི་
ཡུལ་ལས་འདས། སྨྲར་བསམ་བརྗོད་མེད་ཤེས་རབ་ཕ་རོལ་ཕྱིན། བརྗོད་
མེད་དོན་ལ་གནས་ཕྱིར་ཀུན་ཏུ་བཟང་། ཆོས་རྣམས་ཐམས་ཅད་རིག་རྩལ་
ལས་གཞན་མིན། ཀུན་རྫོབ་སྣང་བའི་གྱང་ལོགས་ཆེན་པོ་ལ། གཟུང་འཛིན་
འཁོར་འདས་བདེ་སྡུག་སྐྱོན་ཡོན་སོགས། སྣ་ཚོགས་རྟོག་པའི་པིར་གྱིས་བྲིས་
སོ་ཅོག གཞི་དང་གཞི་སྣང་ཡེ་ཤེས་མ་གཏོགས་པའི། མཚན་མར་དམིགས་
པ་རྡུལ་ཙམ་གྲུབ་པ་མིན། དོན་ལ་རྨོངས་པའི་ཐ་སྙད་ཡོངས་བྲལ་ལོ། གང་
ཟག་དང་ནི་ཆོས་ཀྱི་བདག་གཉིས་པོ། དོན་གྱིས་མཚན་མ་ཆོས་ཉིད་ལས་
གཞན་མེད། བློ་འདས་འོད་གསལ་རྫོགས་པ་ཆེན་པོ་ཡི། ཀ་དག་ཡེ་གྲོལ་ལྷུན་
འབྱམས་ཆོས་སྐུར་གནས། ཆོས་ཉིད་དོན་དེ་དམིགས་མེད་གདངས་སུ་འཁྱིལ།
ཡེ་ཤེས་མངོན་རྟོགས་བྱ་ཕྱིར་ལམ་འདི་ཉིད། རྒྱུ་དང་འབྲས་བུའི་ཐ་སྙད་
མཐའ་ལས་དབེན། དེ་ཡང་རིགས་ཀྱི་གང་ཟག་སྣོད་ལྡན་ལ། མཚན་ལྡན་བླ་
- 202 -



མའི་དགོངས་རྒྱས་གདབས་པ་ན། རང་དང་མི་གཉིས་ རྣལ་ མའི་དོན་ལ་
འབྱོར། ཁམས་གསུམ་སྐྱེ་འགྲོ་སེམས་ཅན་ཐམས་ཅད་དང་། དག་པའི་ཞིང་
གི་སངས་རྒྱས་ཞེས་ཀྱང་རུང་། གདུལ་བྱའི་དོན་བྱེད་སྤྲོས་པའི་ཚུལ་ཙམ་མེད།
སུས་ཀྱང་མ་བཅོས་རང་བྱུང་ཡེ་ཤེས་ལ། ཐ་སྙད་རྟོག་གེའི་ལྷན་མོ་འོ་རེ་བརྒྱལ།
ཀུན་ཁྱབ་ཀུན་བཟང་ངོ་མཚར་རྨད་ཀྱི་ཉིད། ཡེ་ནས་གནས་ཕྱིར་རྟོགས་པར་
བྱ་བ་ལ། སྟོང་པ་ཉིད་དང་སྨོན་པ་མི་འབྱུང་དང་། ཚད་མ་མེད་པར་རང་
གྲོལ་རྣམ་ཐར་གསུམ། གནས་ལུགས་ལྟ་བ་ཆོས་ཉིད་སྒོམ་པའི་ཚུལ། སྤང་
བླང་མེད་པ་སྤྱོད་པའི་ལམ་མཆོག་གིས། འབྲས་བུ་བླ་ན་མེད་པའི་དེ་ཉིད་ལ།
ཤེས་བྱའི་ཆོས་རྣམས་ཡོངས་སུ་མྱ་ངན་འདས། དེ་དོན་རྟོགས་ཚེ་ཆོས་དང་
ཆོས་ཉིད་གཉིས། རོ་མཉམ་ཀློང་དུ་འཁོར་འདས་ཆོས་ཀུན་ཞི། ནམ་ཡང་
ཚད་མ་མེད་དོན་སྐུལ་པ་པོའི་། ཆེད་དུ་དུས་མཐའི་སྨྱོན་པས་ལྷ་ས་རུ། ཆུ་
བོའི་གཞུང་ནས་བྲིས་པ་རྟེན་འབྲེལ་ཕྱིར། ཆོས་ཀྱི་བྱིན་རླབས་ཁྱོད་ཀྱི་སེམས་
ལ་ཐོབས། རྣམ་ཐར་གསུམ་གྱི་དགོངས་དོན་ངེས་གསང་ཆེར། དཔེ་མེད་
བརྗོད་མེད་ཡུལ་འདས་སྤྲོས་པ་བྲལ། གཟིགས་པ་པོ་ལ་ཕྱི་ཕྱག་འཚལ་བཞིན་
ཕུལ། དགོས་ངེས་ཆེའོ་ངེས་དོན་རྟོགས་དུས་མཁོ། མི་དགོས་ཚེ་ན་བློ་ཡིས་
སྤྱོད་ཡུལ་མིན། མ་མཁོའི་ནོར་དེ་བདག་གིས་བཟུང་བ་མེད། རོ་དང་ནོར་བུ་
དཔེ་དང་ཆ་འགྲིག་པས། ཆོས་ཀྱི་རྒྱུ་མཚན་ལོན་པ་ཉིན་སྐར་ཙམ། ཅེས་
བསྐུལ་བ་པོའི་ངོར་དཔལ་ཡུལ་སངས་ཤུལ་ཡང་སྤྲུལ་ པ་དཀོན་མཆོག་རྒྱལ་
མཚན་གིས་ལྕགས་འབྲུག་ལོར་བྲིས་སོ།
- 203 –



བློgབྲགིgg]gཝིag]ཛ་ཊཱི''སྒོ།
-
རྗེ་མཚུངས་མེད་བླ་མ་མཁྱེན་ཅིང་གསོལ། མི་འབྲལ་བདེ་ཆེན་འཁོར་
ལོར་བསྙེན། འོད་གསལ་ཆོས་སྐུ་རང་རྙེད་ཤོག ཕྱི་གཟུང་འཛིན་འཁྲུལ་
བའི་འཕྱང་ཆེན་དང་། ནང་ཚོགས་ཡུལ་འཁྲུལ་བའི་རྒྱུ་རྐྱེན་འབྲེལ། བར་
འདོད་ཡོན་སྲེད་ལེན་སྲིད་པར་འཕྱན། གནས་ཁམས་གསུམ་རིགས་དྲུག་གྲོང་
ཁྱེར་འགྲིམ། དོན་འདི་ལྟར་འཁྲུལ་བའི་སྣང་ཞེན་ལས། འཁོར་འདས་ཀྱི་ས་
མཚམས་མཚང་ཆེན་འབྱམས། གཞི་ཀ་དག་རྟོགས་པའི་ལྟ་བ་དང་། ལམ་
ཁྲེགས་ཆོད་སྒོམ་པའི་ཡེ་ཤེས་བབས། འབྲས་བུ་ཕྱོགས་ལྷུང་བྲལ་བ་གདོད་
མའི་དབྱིངས། འཁྲུལ་བ་རང་སར་གྲོལ་བའི་སྤྱོད་པའི་གནད། གཤིས་རང་
བབས་གནས་ལུགས་རྫོགས་པ་ཆེ། བློ་ཡོངས་ སུ་ བྲལ་ བའི་ རིག་ སྟོང་འདི།
ངང་ཆོས་ཉིད་ལྷུན་གྲུབ་རྟོགས་གྱུར་ན། གཟུང་འཛིན་གྱི་འཁྲུལ་བ་རང་སར་
གྲོལ། འདི་བླ་མའི་གདམས་ཟབ་ཡིད་བཞིན་ནོར། དེ་ཐུགས་ལ་ཞོག་ཅིག་
རིགས་ཀྱི་བུ། ང་ཨར་ཇོའི་ཆོས་ཚུལ་དེ་ལྟར་ལགས། ཅེས་པའང་ཡུལ་སྤོ་བོ་
བྲག་གི་ཕུག་པར་ཨ་ཚེ་ལ་སྨྲས་པ་དགེའོ། །
-
204
—
་



elསྤྲོ་བ་ག་གིས༌སློབ་བུ་
བས་སྤྱི་ནས་མིན་དུ་སྤྲོས་པ།
རྗེ་མཚུངས་མེད་བླ་མ་སྤྱི་བོར་བསྙེན། བདག་གི་སྒོ་གསུམ་བྱིན་གྱིས་
རློབས། ཚུར་གསོན་དང་ཆོས་བྱེད་གཞོན་ནུ་རྣམས། ངའི་བླ་མའི་ཞལ་རྒྱུན་
འདི་ལྟར་ལགས། ཐོབ་དཀའི་དལ་འབྱོར་མི་ལུས། ད་རེས་རྙེད་ པ་ སྐལ་
བཟང་། གཏན་གྱི་འདུན་མ་སྒྲུབ་དགོས། འཕྲད་པར་དཀའ་བའི་བླ་མ།
སངས་ རྒྱས་ དངོས་ དང་ འཕྲད་ ནས། ཚེ་ གཅིག་ གྲོལ་ བའི་ མྱུར་ ལམ།
གདམས་པ་ཟབ་མོ་འདི་འདྲ། སྔོན་བསགས་བསོད་ནམས་མཐུ་ལས། ནོར་
བུའི་རིན་གྱིས་མི་ཁུག ད་ལྟ་བརྩོན་འགྲུས་དྲག་པོས། ཉམས་ལེན་ཚེ་མཐར་
སྐྱེལ་མཛོད། ཆོས་ཀྱི་རྩ་བ་བྱང་སེམས། གཞན་ཕན་རྒྱལ་སྲས་སྤྱོད་པ། འདི་
བྲལ་ཉན་ཐོས་ཐེག་པས། བྱང་ཆུབ་ཐོབ་པ་མིན་ཏེ། དགེ་བའི་ལོ་ལེགས་སྙེ་
མ། ཁོང་ཁྲོའི་སེར་རྒོད་བབས་ན། འབྲས་བུ་རྡུལ་དུ་བརླག་པས། དྲན་ཤེས་
བྱ་ར་སྒྲིམ་དགོས། རང་སེམས་མ་ཐུལ་སོ་ཐར། སྙིང་རྗེ་མེད་པའི་བྱང་སེམས།
དམ་ཚིག་མི་བསྲུང་གསང་སྔགས། ལས་གྲལ་སྣ་ཚོགས་རྒྱུ་བས། ཆོས་མིན་
ཆོས་ཚུལ་ ང་འདྲ། དེ་ཚོ་དམྱལ་བའི་རྒྱུ་ཡིན། དབང་གི་རྩ་བ་དམ་ཚིག
བསྲུང་ན་ཚེ་འདིར་སངས་རྒྱས། མ་བསྲུང་བཙན་དུག་ཧ་ལ། ཁོང་དུ་ཟོས་པ་
ཇི་བཞིན། འཆིང་ཕུང་ལེགས་ཉེས་ཆེ་བས། དམ་ཚིག་སྲོག་བཞིན་སྲུངས་
ཤིག དེང་སང་དུས་ཀྱི་སྐབས་འདིར། དམ་ཆོས་ཟབ་ཟབ་མང་པོ། གཅིག་
- 205 -
---



བསྐྱུར་གཅིག་འཇུ་བྱས་ནས། དོན་འབྲས་གཅིག་ཀྱང་མི་འགྲུབ། སྣ་གཅིག་
བརྩོན་པ་དྲག་པོས། སྣང་སྲིད་འཁོར་འདས་ཆོས་རྣམས། རང་ སེམས་
འཁྲུལ་བའི་རྫུན་རིས། རིག་པ་གདོད་མའི་ཆོས་སྐུར། རང་ངོ་ཤེས་པ་ལྟ་བ།
གཉིས་འཛིན་སྒྲོགས་ཀྱིས་མ་བཅིངས། ཟངས་ཐལ་གཉུག་མའི་ཤེས་པ། སོ་
མ་འདི་གའི་ངང་ལ། རང་བབས་མཉམ་བཞག་སྒོམ་པ། སྒོ་གསུམ་བྱ་བ་དགུ་
ཕྲུགས། བྱར་མེད་ངང་དུ་གནས་ཤིང་། སྤྱོད་པ་ཆོས་དང་མཐུན་པ། སྤྱོད་
པའི་སྙིང་པོའི་གནད་དེ། ཐོབ་བྱ་གཞན་ནས་མི་འཚོལ། རང་རིག་ཀུན་ཏུ་
བཟང་པོ། མངོན་གྱུར་རང་ས་ཟིན་ནས། ལྷུན་གྲུབ་འབྲས་བུའི་རྒྱལ་པོ། དེ་
ལྟར་ལྟ་སྒོམ་སྤྱོད་འབྲས། ཡིན་ལུགས་གནས་ལུགས་ཚུལ་བཞིན། སེམས་ལ་
ངེས་པ་རྙེད་དེ། བླ་མའི་ཐུགས་རྗེའི་ཡེ་ཤེས། གདམས་ཟབ་བདུད་རྩིའི་སྙིང་
པོ། རྩེ་གཅིག་ཉམས་ལེན་མཛོད་དང༌། ཚེ་འདིར་བཙན་ས་ཟིན་ངེས། མི་
ཆོས་བསླུ་བྱེད་མཁན་པོ། འདོད་ཡོན་བདུད་ཀྱི་བྲིད་པ། ཆགས་སྡང་འཁོར་
བའི་གཞི་མ། དགྲ་གཉེན་ཕྱོགས་རེས་སྤང་ནས། ཚེ་གཅིག་དབེན་པར་
བརྟེན་ན། སྟོན་འཁོར་དགོངས་པ་དབྱེར་མེད། གདོད་མའི་བཙན་ས་ཟིན་
ངེས། ཁྱེད་རྣམས་དད་པའི་བསྐུལ་ངོར། བདག་ཀྱང་བླ་མའི་བྱིན་རླབས།
འདི་ལྟར་ཆོས་ཀྱི་རྩ་བ། སྣང་སྲིད་རྣམ་དག་ཆེན་པོ། ཨེ་ཡིན་ངང་གནས་
སྤྱོད་པས། རིག་པ་རྩལ་གྱི་དབང་ཆེན། རིག་གདངས་ཡང་གསང་སྙིང་པོའི།
ས་ལ་ལྷུན་གྲུབ་སྨོན་ནོ། ཅེས་བསྐུལ་པ་པོ་འགའ་ཞིག་གི་ངོར་དཔལ་ཡུལ་
སངས་ཤུལ་ཡང་སྤྲུལ་ཨར་ཇོ་དཀོན་མཆོག་པས་གང་ཤར་དུ་གདམས་པའོ། །
— 206
–



ལྕགས་ལུང་དུ་སློབ་བུའི་ཞུས་ལན་དུ་སྨྲས་པ།
རྗེ་ སངས་ རྒྱས་ ཀུན་ འདུས་ དྲིན་ ཆེན་ བླ་ མར་ འདུད། གསོལ་ བ་
འདེབས་སོ་བདག་རྒྱུད་བྱིན་གྱིས་རློབས། གདམས་ངག་མང་ཐོས་རང་རྒྱུད་
ལྕགས་ལྟར་སྲ། ཚེ་རབས་ངན་གོམས་ལང་ཤོར་ལས་ངན་བདག། འཁོར་བ་
སྒྲུབ་དུས་སེམས་ལ་ཉི་མ་ཤར། མྱང་འདས་སྒྲུབ་དུས་ལུས་སེམས་མུན་ལྟར་
སྡུག ཆོས་མིན་སྤྱོད་དུས་བརྩོན་འགྲུས་རླུང་ལྟར་འཚུབས། ཆོས་བཞིན་སྤྱོད་
དུསལེ་ལོ་གཡེང་བས་ཁྱེར། མ་རིག་ངང་ལ་མི་ཚེ་དུས་ཡུན་ཐུང་། རང་རིག་
ཡེ་ཤེས་རྟོགས་པའི་དུས་མ་མཆིས། དེ་ལྟར་གོ་ལོག་དུ་མ་ཚང་བ་བདག ད་
ནི་ཡང་དག་ཆོས་ཞིག་མ་འགྲུབ་ན། སྲོག་འདི་འཚོ་བས་དུས་ཡོལ་བློ་མ་བདེ།
ན་མོ། བདུད་སྡེ་མ་ལུས་དཔུང་འཇོམས་བླ་མར་འདུད། བར་ཆད་རྐྱེན་ངན་
ཞི་བར་བྱིན་གྱིས་རློབས། རང་གིས་མི་དགེ་བཅུ་སྤྱོད་དགེ་བར་རློམ། གཞན་
གྱི་དགེ་བཅུ་སྤྱོད་ཀྱང་ངན་དུ་སྨྲ། དེ་འདྲའི་བློ་ཅན་བདུད་ཀྱིས་བསླུས་པའི་
རྟགས། ཇི་ལྟར་མཁས་ཀྱང་ལྷས་སྦྱིན་ལེགས་སྐར་དཔེ། རང་ཉམས་མ་ལོན་
གཞན་ལ་ཆོས་འཆད་བྱེད་། བྱིས་པའི་སྤྱོད་ཚུལ་གཞན་གྱིས་ཁྲེལ་བའི་རྒྱུ།
གཞན་གྱིས་གྲུབ་པ་ཐོབ་པ་རྫུན་དུ་བརྗོད། རང་གིས་རྫུན་མགོ་བསྐོར་ཡང་
- 207 —



གྲུབ་ཐོབ་ཟེར། དེ་འདྲའི་བློ་ཅན་བདུད་ཀྱིས་བསླུས་པའི་རྟགས། ཇི་ལྟར་
མཁས་ཀྱང་རུ་ཏྲ་ཐར་ནག་དཔེ། རང་སེམས་འཁོར་བར་འཁྱམས་ཀྱང་སངས་
རྒྱས་འདོད། གཞན་སེམས་རྫོགས་སངས་རྒྱས་ཀྱང་འཁོར་བ་ཟེར། དེ་ལྟར་
གོ་ལོག་རང་མགུ་བདུད་ཀྱིས་བསླུས། བདུད་དབང་མ་གྱུར་བླ་མའི་ཟབ་ཆོས་
སྒོམ། བདག་བསྟོད་གཞན་སྨོད་སྤོང་ཐབས་ཕྱག་ལེན་གནད། མཁས་རྣམས་
སྣང་སྲིད་དག་པའི་རང་བཞིན་དུ། འོད་གསལ་ལམ་ལ་འཁྲུལ་བ་མེད་པར་
ཤོག ཅེས་བོད་དབུས་རི་རྒྱལ་མོའི་དུར་ཁྲོད་བཞེངས་དུས་སློབ་བུའི་ངོར་
དཔལ་ཡུལ་ སངས་ ཤུལ་ ཡང་ སྤྲུལ་ དཀོན་ མཆོག་ རྒྱལ་ མཚན་ གྱིས་ གདམས་
པའོ། །
- 208 -
-
-
-
-



ཁམས་སྲིན་མོ་ཕུག་པའི་མགུར་མའི་སྐོར།
ན་མོ་གུ་རུ། རྗེ་མཚུངས་མེད་བླ་མར་གསོལ་བ་འདེབས། རྒྱན་བདེ་
ཆེན་འཁོར་ལོར་རྟག་ཏུ་བསྙེན། ད་ཐོག་མའི་སངས་རྒྱས་ཉག་གཅིག་དེ། ད་
ལྟའི་ཤེས་རིག་འདི་ཡིན་པས། སངས་རྒྱས་བྱ་བ་ལོག་ན་མེད། ཕྱོགས་གཏིང་
མཐའ་བྲལ་བ་ཆོས་ཀྱི་སྐུ། རྩལ་རང་མདངས་རིག་སྟོང་ཝལ་ལེ་བ། འཁོར་
འདས་ཡོངས་ཁྱབ་དེ་བཞིན་ཉིད། ལོངས་སྤྱོད་ཡོངས་སུ་རྫོགས་པའི་དཔལ།
ཐུགས་རྗེ་རྒྱུན་ཆད་མཐའ་དང་བྲལ། བློ་འདས་རྫོགས་པ་ཆེན་པོ་དེ། མ་
བཅོས་མ་སྒོམ་སྤྲོས་དང་བྲལ། ཆོས་རྫོགས་པ་ཆེན་པོ་མཆོག་བརྙེས་ན། ཐོག་
མཐའ་བར་མེད་སངས་རྒྱས་རྣམས། དགོངས་པ་གཅིག་ལས་གཞན་ན་མེད།
དེ་དོན་རྟོགས་ན་རྫོགས་སངས་རྒྱས། གང་ཟག་སོ་སོ་ཐ་དད་སྣང་། ཆོས་
བདག་མེད་བྱ་བའི་གནས་ལུགས་འདི། རྒྱུད་ལ་འབྱོར་ན་རྣལ་འབྱོར་ཟེར།
གོ་ཡུལ་སྟོང་པ་རེ་བཞག་དང་། འཆར་རྒྱུའི་འོད་གསལ་འདོད་ཞེན་དང་།
སྒོམ་རྒྱུའི་ལྷ་ལ་རེ་བ་དང་། སྣང་སྲིད་ལྷ་འདྲེའི་ཆོ་འཕྲུལ་ལ། གཉིས་འཛིན་
གཟུང་བའི་ཡུལ་བྱས་ནས། རྣམ་རྟོག་ཆོས་སྐུར་འཚོལ་བ་ཀུན། སྣང་བ་བེམ་
པོ་ཐོག་ས་བཅས་བཞིན། རང་ལུས་རང་སྣང་བདག་ཏུ་བཟུང་། ཡུལ་སྣང་
— 209 -



སེམས་ཀྱང་རང་རྒྱུད་གོལ། གཉིས་འཛིན་ཞགས་པའི་འཆིང་བ་ལས། མ་
གྲོལ་བ་ནི་གང་ཟག་བདག བདག་མེད་གཉིས་ནི་མ་རྟོགས་པས། རྐྱེན་གྱིས་
འཁྱག་པའི་སྦུབས་ཆུ་ལྟར། གྲོལ་བ་ཐོབ་པ་ཤིན་ཏུ་དཀོན། ངོ་བོ་ཉིད་ཀྱི་
དག་མཉམ་དུ། གཟུང་འཛིན་ལྷ་འདྲེ་ཡེ་མ་གྲུབ། ཡེ་གནས་ཆོས་ཉིད་མ་
རྟོགས་ན། སངས་རྒྱས་སེམས་ཅན་གཉིས་སུ་སྣང་། གཞི་ཉིད་སྐྱེ་འགགས་
གནས་པ་མེད། གསལ་སྒྲིབ་བྲལ་བ་གདོད་མ་ཉིད། སངས་རྒྱས་དགོངས་པ་
ལ་བཟླའོ། ལྟ་དང་སྒོམ་པ་སྤྱོད་དང་འབྲས། དོན་དམ་གནས་ལུགས་ཟབ་
མོའི་གནད། གོ་ཡུལ་ཙམ་ལས་མ་རྟོགས་པར། བརྟུལ་ཞུགས་འཆང་བར་
རློམ་པ་ནི། ལམ་ལོག་གཡང་སར་ལྟུང་བའི་རྒྱུ། དེ་ཕྱིར་ཚུལ་འདིར་བསྙེན་
འདོད་ཀུན། སྟོང་ཉིད་སྙིང་རྗེའི་རྩལ་ཤུགས་ཀྱིས། གཅེས་འཛིན་གཉིས་
སྣང་འཁྲུལ་བ་ཡི། གཟུང་འཛིན་མགོ་བོ་འགེམ་ན་སྐྱིད། རང་གྲོལ་རྒྱལ་པོ་
ཀུན་ཏུ་བཟང་། སྲིད་པར་འཁྲུལ་བའི་ལྷ་འདྲེ་ཡང་། རང་རིག་རང་ངོར་
སངས་རྒྱས་ཤོག བདག་ མེད་ གནས་ལུགས་ ཆེན་པོའི་དབྱིངས། བདག་
འཛིན་རུ་ཏྲ་བྱང་ཆུབ་སྨོན་ཤོག ཅེས་སངས་ཤུལ་ཡང་སྤྲུལ་པས་ཁམས་སྲིན་
མོའི་ཕུག་པར་གདམས་པའོ། །
— 210 --



ཡgཊཱིག་བྲgཐུགསོ། སོ།
ན་མོ་གུ་རུ། རྗེ་བླ་མ་སྤྱི་བོར་བདེ་ཆེན་བཞུགས། གསོལ་བ་འདེབས་
སོ་བྱིན་ གྱིས་ རློབས། བདག་ གཉུག་ མའི་ གཤིས་ ལུགས་ རྟོགས་ པ་ དང་།
གཞན་རྒྱུད་ལ་བྱིན་རླབས་འཇུག་པར་ཤོག གནས་འོག་མིན་རང་མདངས་ཀ་
དག་ལ། ཡེ་ཤེས་ཀློང་ཡངས་མགྲིན་གླུ་བདེ། འཁོར་བ་མྱ་ངན་འདས་པ་མེད།
འདས་པ་སངས་རྒྱས་ཐོབ་ཏུ་མེད། ཡེ་གཞི་ཆོས་སྐུའི་མཁའ་ཀློང་ན། སྐུ་
གསུམ་རིག་པ་སྟོང་གསལ་འདི། ཟངས་ཐལ་གཉུག་མའི་ཡེ་ཤེས་ཡིན། ལྷུན་
གྲུབ་གཞོན་ནུའི་ཡོན་ཏན་འདིར། བདེ་ཆེན་ཡེ་ཤེས་འབྱམས་ཀླས་པས། ལྟ་
སྒོམ་སྤྱོད་དང་འབྲས་བུ་ཡི། ཐིག་ལེ་སྟོང་གསལ་སངས་རྒྱས་ལམ། རང་ལས་
གཞན་ནས་ཐོབ་ཏུ་མེད། སྐལ་ལྡན་ཁྱེད་ཀྱི་སྙིང་ལ་ཆོངས། སྡིག་དྲེད་སྨྱོན་པ་
སངས་སྤྲུལ་བས། མདོ་སྨད་རྨ་ཆེན་གངས་རིའི་ཞོལ། གང་ཤར་སྨྲས་ཏེ་བྲིས་
པ་དགེ། ས་མ་ཡ། གུ་ཧེ། དགེའོ། །
- 211 -



.: :. ： !
།
S
ལྟ་སྒོམ་ནམ་མཁའི་ཐིག་ལེ་ཉི་མའི་
འོད་ཟེར་བཞུགས་སོ།
ན་མོ་ཤི་ཧཱུྃ༔ ཆོས་ཉིད་རྣམ་གྲོལ་ཡེ་ཤེས་ཀློང་ཡངས་མཁའ། ཐུགས་
རྗེ་ཁྱབ་བདག་འཁོར་འདས་དབྱིངས་ཀྱི་ངང་། གཞི་སྣང་སྟོང་པའི་རྩལ་ལས་
ཆོས་རྣམས་འབྱམས། ཀུན་ཁྱབ་བདེ་གཤེགས་སྙིང་པོའི་ངོ་བོ་ཉིད། སྐུ་
གསུམ་ངང་ཉིད་སྐུ་བཞིའི་མཚན་མཆོག་གིས། རང་བཞིན་ལོངས་སྤྱོད་ཡོངས་
རྫོགས་མཁའ་རུ་སྡུད། སྣང་བ་ཅིར་སྣང་སྐྱེ་འགགས་གནས་པ་མེད། སྟོང་
པའི་གཤིས་ལ་མཚན་མའི་ཆོས་རྣམས་འདས། ཐུགས་རྗེའི་ཡེ་གདངས་ཀ་དག་
རིག་པ་ཉིད། རང་ལས་མི་གཞན་ཡོད་དང་མེད་པར་འཕྱན། དེ་ཉིད་རྟོགས་
པ་བླ་མའི་གདམས་ཟབ་མཆོག རྒྱུ་དང་འབྲས་བུའི་ཐ་སྙད་བརྗོད་བྱ་བྲལ།
གཟུང་འཛིན་རེ་དོགས་བཟང་ངན་བླང་དོར་མེད། ཆོས་ཉིད་དེ་ལ་ལྟ་བ་ཅེས་
སུ་གསུང་། ཆོས་ ཅན་ ཁམས་ རྣམས་ ཟག་ པ་ མེད་ པ་ ལ། གཤིས་ལུགས་
བསྐྱངས་བའི་གནས་ལུགས་མཇལ་བ་ན། སྒོམ་པ་ཅེས་སུ་མན་ངག་དབྱེ་བ་སྟེ།
འདི་ལྟར་འཁྲུལ་བའི་མཚན་མར་འཛིན་པ་དང་། མེད་བཞིན་གཅེས་འཛིན་
བདག་ཏུ་ལྟ་བ་དང་། འཁོར་བའི་གནས་ནས་རེ་ཡུལ་བདེ་བ་འདོད། ཆད་
- 212
-



པར་འདོད་བཞིན་སྲེད་པ་མ་ཟད་དང་། སྟོང་པ་རྐྱང་པར་འདོད་པས་འཁྲུལ་
བ་སོགས། དུ་ མ་ རང་ སར་ གྲོལ་ བ་བཞི་ལྡན་ན། སྤྱོད་པའི་སྒྲོ་འདོགས་
དབྱིངས་སུ་ཞིག་པ་ཡིན། མིང་གི་རྣལ་འབྱོར་ལམ་དུ་བྱེད་པ་ལ། རང་སེམས་
གཞི་མེད་རྩ་བྲལ་བྱང་ཆུབ་སེམས། ངང་ལས་ ཀུན་ བཟང་ རིག་ པའི་ རྩལ་
རྫོགས་ན། འབྲས་བུ་ལྷུན་གྲུབ་རྒྱལ་པོ་དེ་ཡིན་ནོ། ཆོས་དང་ཆོས་ཉིད་གཅིག་
ཏུ་འབྱམས་ཀླས་ ནས། ཡོད་དང་མེད་པའི་ཕྱོགས་ འཛིན་རྣམ་ པར་ ཞིག
ཁམས་གསུམ་གནས་ནས་ཐར་བར་འདོད་པའི་ན། ཆོས་ཀྱི་རྒྱ་མཚོ་ཡོངས་
གྲོལ་བླ་མེད་པ། དབུ་མ་ཕྱག་ཆེན་རྫོགས་པ་ཆེན་པོའི་དོན། རང་གི་རིག་
ཐོག་གཅིག་ཏུ་སྤུངས་ནས་ཀྱང་། དམ་ཚིག་རྡོ་རྗེའི་ཕྱག་རྒྱའི་རྒྱས་གདབ་ཏེ།
ཚེ་འདིར་གྲོལ་བ་བཞི་ལྡན་ཉམས་ལེན་མཛོད། འདི་ལྟར་ཕན་པའི་བསམ་པ་
བཟང་པོ་ཡིས། སྐལ་ལྡན་སྐུལ་བ་པོ་ལ་གུས་པས་ཕུལ། རྒྱུད་ལ་ཕན་པར་
འདོད་ན་ནོར་བུ་འདྲ། གལ་ཏེ་དགོས་མེད་སྙམ་ན་ཡལ་བར་དོར། དགེ་བའི་
ཁམས་གསུམ་སྐུ་གསུམ་ཀློང་གྲོལ་ཤོག ཅེས་པའང་དུས་མཐའི་སྨྱོན་པ་དཔལ་
ཡུལ་སངས་སྤྲུལ་དཀོན་མཆོག་བསྟན་པའི་རྒྱལ་མཚན་གྱིས་ ལྷ་ སའི་ཞོལ་དུ་
ལྕགས་འབྲུག་ལོར་བསྐུལ་པ་པོ་འགའ་ཞིག་ལ་གདམས་པའོ། །
— 213 -



སློབ་བུའི་དྲིས་ལན་དུ་སྨྲས་པ།
དེང་སྐབས་མདོ་ལུགས་ཀྱི་སྡེ་དང་སྔགས་ཀྱི་སྡེ་གཉིས་ལ་བརྟག་ན།
ཡོངས་ཀྱི་དད་པའི་ལྟེ་གནས་ནི། དམར་སེར་ཀྱི་མདངས་ལྡན་ལ་གུས་པ་ཙམ་
ལས་གསང་སྔགས་འཆང་བ་པོ་ནི་ཁྱིམ་པ་རྒན་པོ་ཕོ་མོ་དང་། ཁྱད་པར་མེད་
ཀྱང་མདོས་གཏོར་བསྔོ་བ་དང་། ནད་རིམས་ལ་ཞབས་བརྟན་ཙམ་སྔགས་པ་
ཀྱང་འགྲིག་འདུག་ཟེར། ཚེ་ཕྱི་མ་ཐར་བའི་ལམ་སྟོན་པ་པོ་ནི་མདོ་ལམ་པ་ཁོ་
ན་མ་གཏོགས་སྔགས་ཐེག་ལ་ཐེ་ཚོམ་ཞེས་ཞུས་པའི་ལན་དུ། རྗེ་ཀུན་ཏུ་བཟང་
པོ་འབྲལ་མ་མྱོང་། མ་ཀུན་བཟང་མོ་དང་གཉིས་སུ་མེད། རང་སྣང་གདོད་
ནས་ཀ་དག་དབྱིངས། རྣལ་འབྱོར་ལུས་ཀྱི་རྡོ་རྗེའི་གྲོང་། རྒྱལ་བ་ཞི་ཁྲོའི་ལྷ་
ཚོགས་བཞུགས། ཕྱི་སྣོད་ནང་བཅུད་སྐྱེ་འགྲོ་དང་། ཁམས་གསུམ་རིག་དྲུག་
མ་ལུས་ཀུན། གཞི་བདེ་གཤེགས་སྙིང་པོ་གཉིས་སུ་མེད། བར་འདོད་ཡོན་ལྔ་
ཡི་ལོངས་སྤྱོད་ཀུན། མ་བཙལ་རང་རྩལ་ལྷུན་གྱིས་གྲུབ། དེ་ལྟར་ན་བཟང་
ངན་གཉིས་སུ་མེད། ཡུལ་སྲིད་པ་གསུམ་གྱི་ལུས་ཅན་ཀུན། སྐྱེ་འཆིའི་ཉོ་ཚོང་
ལུ་གུ་བརྒྱུད། མདོག་དཀར་དམར་ཁྱད་པར་གཅིག་ཀྱང་མེད། སོ་སོ་ལས་ཀྱི་
རྣམ་སྨིན་བཞིན། རང་རིག་ཡེ་ཤེས་སྤྱོད་ཡུལ་ལ། གཟུང་འཛིན་རེ་དོགས་
སྦགས་མ་དེས། རྣམ་ཤེས་འཕོ་འཇུག་རང་དབང་བྲལ། མཐོང་ལམ་བདེན་
- 214 -



-
པ་མ་ཐོབ་ན། ཚེ་ཕྱི་མའི་སྣང་བ་མཁྱེན་ པ་དབེན། ཨ་ཀྱེ་ལགས་ གྲོགས་
མཆོག་ཚུར་གསོན་ དང་། དེང་སང་དུས་དབང་རྐྱེན་ གྱིས་ ཁ་ ཏོག་ བསྒྱུར།
ཆོས་བྱེད་འགའ་དང་སྐྱེ་བོ་ཕོ་མོ་ཀུན། མ་དག་པ་ཡི་རང་བཞིན་མ་འདས་པས།
གསང་སྔགས་འཆང་བ་ཡོངས་ལ་སྨད་སྒྲས་བསྡིག སོ་སྐྱེས་ལྷན་སྐྱེས་ཡེ་ཤེས་
མ་རྟོགས་པས། རིག་འཛིན་དམ་པ་སངས་རྒྱས་ག་ལ་མཐོང་། ཆོས་སྤངས་
ལས་ངན་བསགས་ཉེན་འོ་བརྒྱལ་ཆེ། རང་སྣང་དག་པ་ཡེ་ཤེས་ལྔ་ལྡན་ཀློང་།
རབ་འབྱམས་རྒྱལ་ཀུན་འཕྲིན་ལས་རྨད་པོ་ཆེ། གཏེར་འཆང་རིག་འཛིན་པད་
མའི་ཕོ་ཉ་ཀུན། གོས་དཀར་ལྕང་ལོ་མ་བཅོས་སེམས་ཉིད་ཅན། རིག་སྔགས་
འཆང་བ་གསང་སྔགས་རྡོ་རྗེ་འཛིན། དུས་གསུམ་རྒྱལ་བའི་གདུང་འཛིན་ཧེ་
རུ་ཀ། དེ་འདྲའི་དྲང་སྲོང་ལྷ་མིའི་མཆོད་སྡོང་ཆེ། མཐོང་ཐོས་དོན་ལྡན་
གངས་རིའི་ཁྲོད་དཀོན་ཡང་། ལས་སྨོན་དག་པའི་རེས་འགའ་ཙམ་སྲིད་སྙམ།
དེ་ནི་ཕྱོགས་བཅུའི་སངས་རྒྱས་ཡོངས་འདུས་དཔལ། ཕྱོགས་བཅུའི་ཞིང་གི་
རབ་འབྱམས་ དགེ་ སློང་ ལ། གྲངས་ མེད་ བར་ དུ་ མཆོད་ པ་ ཕུལ་ བ་ བས།
སྔགས་མོས་ལན་གཅིག་མཆོད་པས་བསོད་ནམས་ཆེ། ས་ནི་ཡེ་ཤེས་བླ་ན་མེད་
པའོ། དེ་ཕྱིར་གསང་སྔགས་དོན་ཆེན་ཉམས་སུ་ལོངས། དབྱར་གྱི་དུས་ན་ས་
གཞིའི་ཁམས་ཀུན་ཡོངས། མེ་ཏོག་སྣ་ཚོགས་རྨིས་དང་མ་རྨོས་ཀུན། འབྲས་
བུ་མངར་གྱི་རོ་ལ་འདོད་པ་བཞིན། དྲང་དོན་མང་པོས་འགྲམ་ཆུ་རྡོལ་བ་ཚོས།
མཁས་རློམ་ཐུགས་རྒྱལ་སྤྲིན་འོག་སེང་གེ་འདྲ། རང་རྒྱུད་སོ་ཐར་ངེས་འབྱུང་
སྤུ་བསེར་བསྐྱོད། ཡུན་ནི་མི་རིང་སྐད་ཅིག་འདུ་བྱེད་དོ། བྱང་སེམས་གཞན་
- 215 -



ཕན་ཚུལ་ཁྲིམས་ཉེས་སྤྱོད་ཀུན། རྩ་བ་ཡན་ལག་ལྟུང་བ་འཆགས་སོ་འཚལ།
ཉེས་སྤྱོད་མ་ སྡོམ་སོ་ཐར་མ་ཡིན་དང་། གཞན་ ཕན་མ་འབྱོངས་བྱང་ཆུབ་
སེམས་མཆོག་མིན། དག་སྣང་རྒྱ་ཆད་བྲལ་ན་གསང་སྔགས་ལམ། མདོར་ན་
སྣང་སྲིད་འཁོར་འདས་རིག་པའི་རྩལ། རྩལ་སྒོ་གང་སྣང་མ་ཞེན་རང་སར་
ཀློད། ཀ་དག་ཆོས་སྐུའི་རོལ་བར་ཁྱེར་ནུས་ཀྱིས། རྩ་བ་དབང་གི་དམ་ཚིག་
གཅེས་པར་བསྲུང་། སྐུ་བཞི་རིག་འཛིན་ཡེ་ཤེས་ལྷུན་གྲུབ་སར། བཅུ་དྲུག་
ཐིག་ལེ་ཀ་དག་གདོད་མའི་གཤིས། ཡེ་བབས་ལྷུན་འབྱམས་ཆེན་པོའི་དབྱིངས་
ཉིད་ལ། ཐབས་དང་ཤེས་རབ་སྟོང་དང་རྟེན་འབྲེལ་ལས། སྐུ་གསུམ་རིག་པ་
བདེ་ཀློང་འཁྱིལ་བའི་མཁའ། བློ་འདས་རྫོགས་པ་ཆེན་པོའི་ལྟ་བ་སྐྱོང་། སྣང་
བ་ལྐོག་གྱུར་སྟོང་ཉིད་ལམ་གྱི་ཆོས། འབྲས་བུ་མངོན་མཐོང་འོད་གསལ་སྒྲོན་
མ་བཞི། ཐོད་རྒལ་ས་ལམ་བརྒལ་བའི་ཆོས་ཉིད་གསེང་། རྡོ་རྗེའི་སྐུ་ནི་དོན་
དམ་གནས་ལུགས་གཤེགས། རྣམ་དག་ཞི་བ་ཆེན་པོ་ཀུན་ཏུ་བཟང་། ཡེ་ཤེས་
ལྔ་ཡི་གདེང་ཆེན་འདི་ཉིད་དུ། མྱ་ངན་འདའོ་ཞེས་པ་ལ་བཟླའོ། དོན་ལ་
བྱར་མེད་ལྷུན་འབྱམས་སངས་རྒྱས་སོ། དེ་འདྲའི་ཡིན་ལུགས་རྡོ་རྗེའི་གསང་
ཚིག་འདི། གོས་དཀར་ཅན་གྱི་མི་རྒན་བདག་གིས་ བྲིས། གསང་ སྔགས་
འཆང་བའི་རིག་འཛིན་དམ་པ་རྣམས། སྐུ་ཚེ་མི་འདའ་ཞབས་པད་བརྟན་
གྱུར་ཅིག ཅེས་སྨྲས་སོ། །
--
-
- 216
-



པ་དིའི་ལག་བIs:སྤྱི་ག]
উগ্রবা ’৷
ན་མོ་གུ་རུ། རྗེ་དཔལ་ལྡན་བླ་མ་སྤྱི་བོར་བསྙེན། རང་གཞན་སེམས་
རྒྱུད་བྱིན་གྱིས་རློབས། སྔོན་འགྲོ་དངོས་གཞི་རྗེས་དང་གསུམ། ཆོས་རྣམས་
ཡང་དག་ལམ་ཞུགས་ནས། བླ་མའི་གདམ་ངག་འདི་ལྟ་ སྟེ། སེམས་རྟོག་
ཚོགས་བྲལ་བའི་རིག་པ་འདི། ཡུལ་སྨྲར་བརྗོད་བློ་འདས་སྟོང་པའི་དབྱིངས།
གཞི་ཀ་དག་སྤྲོས་བྲལ་འགགས་མེད་རྩལ། དོན་སྐུ་གསུམ་རིག་པ་རྗེན་པའི་
སྦུབས། གཤིས་འཕྲོ་འདུ་ལྷུན་གྲུབ་བདེ་བ་ཆེ། དོན་གོ་ན་ངེས་དོན་དེ་འདྲ་
རེད། ལས་དབང་སྐལ་མེད་ན་རང་སྐལ་ཆད། བྱང་ཕྱོགས་ནས་འོང་བའི་
ཆོས་པ་འགའ་ཞིག་གི་ངོར་གདམས་པའོ། དགེའོ། །
- 217 -



খাদ্ভুখ
ན་མོ་གུ་རུ། རྗེ་བླ་མ་རྣམས་ལ་གསོལ་བ་འདེབས། ཐུགས་རྗེའི་བྱིན་
གྱིས་རླབས་ཏུ་གསོལ། ལས་དག་དང་མ་དག་གཉིས་ཀྱི་མཚམས། ཆོས་དགེ་
བ་སྒྲུབ་པ་རྐྱེན་མང་ཞིང་། དོན་བྱ་བཞག་རང་གཞན་གཉིས་ཕན་སྙམ། ཚེ་
སྔོན་ལས་སྨིན་དང་མ་སྨིན་མཚམས། ང་མཆོག་གསུམ་སྐྱབས་སུ་འབྲལ་བ་
མེད། དེ་ཡིན་ཀྱང་དོན་མེད་སྡིག་པ་བསགས། འདྲེ་བགེགས་ཞེས་ཟེར་བ་ང་
ལས་མེད། ཚེ་འདི་ཡི་སྡུག་བསྔལ་ཁུར་ཆེན་ལྡི། དུས་མི་རྟག་འཆི་བ་སླེབས་
པ་ན། ཚེ་ཕྱི་མའི་བསྐལ་བ་རིང་པོ་སྟེ། མི་སྡིག་པ་ཆེ་བས་ཆོད་ཐབས་མེད།
ད་མཁྱེན་ནོ་རྗེ་བཙུན་དམ་པ་རྣམས། དཔལ་རྡོ་རྗེ་སེམས་པའི་གསང་ལམ་དེ།
སྐལ་ལྡན་བདག་ལ་སྩལ་དུ་གསོལ། སྤྱི་གཙུག་པད་ཟླའི་གདན་སྟེང་དུ། བླ་མ་
རྡོ་རྗེ་སེམས་དཔའི་སྐུ། དཀར་གསལ་རྡོར་དྲིལ་ལོངས་སྐུའི་ཆས། གསང་
ཡུམ་རྡོ་རྗེར་སྙེམས་མར་འཁྲིལ། ཐུགས་ཀའི་ཧཱུྃ་ལ་སྔགས་ཕྲེང་བསྐོར། ཨོཾ་
བཛྲ་སཏཱ་ས་མ་ཡ་སོགས། ཡིག་བརྒྱ་བཟླས་ནས་གཉེན་པོ་སྟོབས་བཞི་སྒོམ་
ཞིང་སྡིག་པ་བཤགས་པར་བྱ་བ་ལ། བརྩོན་འགྲུས་དྲགས་པོས་སྣང་གྲགས་
རིག་གསུམ་ཆད་དམ་རྡོ་རྗེ་སེམས་དཔའི་སྐུ་གསུང་ཐུགས་ཀྱི་རོལ་བར་བལྟའོ།
— 218 -



སླར་ནི། སྐུ་ལས་བདུད་རྩིའི་རྒྱུན་འབབ་པའི། སྒྲིབ་གཉིས་བག་ཆགས་དྲི་མ་
བཅས། ལྷག་མེད་སྦྱངས་ནས་དག་པར་བསྒོམ། ཨོཾ་བཛྲ་སཏྭ་ཧཱུྃ། ཅེས་བྱེ་བ་
བཟླས་པའོ། མཐར་ ནི་ རྡོར་ སེམས་ འོད་ དུ་ ཞུ། རང་ ཐིམ་ རང་ ཡང་ མི་
དམིགས་དང་། ཆོས་དབྱིངས་ ཀློང་ དུ་ ཨེ་ མ་ ཧོ། ཅེས་ མཉམ་ པར་ བཞག་
དམིགས་སྦྱོང་ཟླ་གཅིག་བྱས་པའི་མཐར་གྲུབ་པའི་རྟགས་སུ་དུང་དཀར་པོ་རྣམ་
པ་ཕ་བོང་ལ་རྡོ་ཁབ་ལེན་གྱི་ལྕགས་བླང་བ་ལྟར་ཕར་བཞག་དུས་འབྱར་བར་
གྱུར་ནས། རྨི་ལྟས་ལ་རང་ཉིད་འོད་དཀར་པོ་གྱུར་པ་སོགས་རྨིས་སོ། དགེའོ།
— 219 -



ཀྱི
༧
2
%a2722/%?
ཟ//a dag dgaq
7
7.
སློབ་བུ་འགའ་ཞིག་གི་ངོར་གདམ་པ་ནི།
l
ན་མོ་གུ་རུ། རྗེ་མཚན་ལྡན་བླ་མ་ཁྱེད་མཁྱེན་ནོ། གསོལ་བ་འདེབས་
སོ་བྱིན་གྱིས་རློབས། གཟུང་འཛིན་ གཉིས་ བསྡུས་ ཆོས་ རྣམས་ ཀུན། རེ་
དྭགས་ཞིག་པར་བྱིན་གྱིས་རློབས། ཤེས་རིག་གདོད་མའི་མགོན་པོ་ལ། རིག་
པ་འོད་གསལ་ཉི་མ་ཤར། རྗེན་ནེ་སང་ངེ་ཝ་ལེ་བ། སྐྱོང་བྱ་སྐྱོང་བྱེད་མེད་པ་
ལ། ལྟ་བའི་གཤིས་ལུགས་སྒོམ་པའི་བབས། ཆོས་རྣམས་ཐམས་ཅད་ལྷུན་
གྲུབ་མཁའ། སྤྱོད་པ་བླང་དོར་མེད་པ་སྟེ། འབྲས་བུ་བླ་མེད་འདི་ན་མཆིས།
མདོ་སྔགས་ཆོས་ཚུལ་གནས་ལུགས་ངང་། རིག་སྟོང་གཤིས་ལུགས་དམ་པ་པོ།
དེ་ཉིད་རྟོགས་ན་དེ་ཡི་ཆོག མཚན་ལྡན་བླ་མ་རིན་པོ་ཆེ། ཐུགས་རྗེའི་ཡེ་
ཤེས་མི་རྟོག་ཐུགས། རྣལ་འབྱོར་ལུས་ངག་ཡིད་གསུམ་ལ། དབྱེར་མེད་ལྷུན་
གྲུབ་འབྱམས་སུ་འཁྱིལ། བྱར་མེད་ཀྱི་ས་ལ་རང་གྲོལ་ཤོག ཅེས་གནས་ལམ་
དུ་སྨོན་པ་དེ་ཆོས་པ་འགའ་ཞིག་གི་དད་རྟེན་ལ་ཕུལ་བའོ། དགེའོ། །
– 220 -



དེ་དགོན་དང་གྲུ་མཚོའི་གླིང་སོགས་ནས་
སློབ་བི་ཤུགས་ཡིན་གདའི་སྒོད
ན་མོ་གུ་རུ། རྗེ་རང་རིག་ཆོས་སྐུ་ཀུན་ཏུ་བཟང་། དབྱིངས་རིག་སྟོང་
འོད་གསལ་རྒྱ་ཆད་བྲལ། དེའི་ངོ་བོ་བླ་མ་པདྨ་འབྱུང༌། དུས་རྒྱུན་དུ་བདག་
གི་སྤྱི་བོར་བསྙེན། ཀྱེ་ལགས། གསོན་དང་དགེ་སློང་རིན་པོ་ཆེ། སོ་སོར་
ཐར་བའི་ཆོས་སྐད་མཐོ་བར་བསྒྲེངས། མི་དགེ་བཅུ་སོགས་ཕྱོགས་རིས་ཕུགས་
སུ་བཅངས། དགེ་སློང་དེ་འདྲ་དུག་གི་སྡོང་པོ་ཡིན། ཚུལ་འཆོས་མཁས་ཀྱང་
ཕན་པ་མི་གདའ་ལགས། ཚུར་ལ་གསོན་དང་སྟོན་པའི་བསྟན་པ་འདི། ཤ་
ཀྱའི་ཞིང་འདིར་གསང་སྔགས་བསྟན་པ་འབྱུང་། བསྟན་པ་རིན་ཆེན་དེ་ལ་
གསོལ་ བ་ འདེབས། བསླབ་ པ་ བྱང་ སེམས་ ཆོས་ སྐད་ མཐོ་ འདོད་ ཀྱང་།
ཆགས་སྡང་ཁོང་ཁྲོ་སོགས་ཀྱི་ཕུགས་ནོར་འཆང་། དེ་འདྲའི་བྱང་སེམས་དུག་
གི་ཡལ་ག་ཡིན། ལོག་འཚོ་མཁས་ཀྱང་ཕན་པ་མི་གདའ་ལགས། ཡང་གཅིག་
གསོན་དང་སྔགས་པ་ རག་ཕྲེང་ ཅན། གསང་བ་སྔགས་ཀྱི་ཆོས་ སྐད་ མཐོ་
- 221 -



འདོད་ཀྱང་། ཞེན་འཛིན་གཟུང་ཡུལ་སྲེད་པའི་ཕུགས་ནོར་འཆང་། དེ་
འདྲའི་སྔགས་པ་དུག་གི་མེ་ཏོག་འདྲ། མགོ་བསྐོར་མཁས་ཀྱང་ངན་འགྲོའི་
ལམ་རྒྱུས་མཁན། རང་གྲོལ་རྒྱལ་པོ་རྟོགས་པ་མཐོ་འདོད་ཀྱང་། མ་རིག་དུག་
ལྔའི་གཏེར་མཛོད་ཕུགས་ནོར་འཆང་། དེ་འདྲའི་བླ་མ་དུག་གི་འབྲས་བུ་འདྲ།
འགྲོ་བསླུ་མཁས་ཀྱང་ངན་འགྲོའི་ལམ་ཁྲིད་ཡིན། དེ་འདྲའི་སྡོམ་གསུམ་ལྡན་
པ་དགོས་པ་ཆུང་། ལོག་པའི་སྡོམ་གསུམ་བསྐྱུར་ན་དགེ་བ་ཡིན། ཡང་དག་
སྡོམ་པ་གསུམ་ གྱིས་ བརྒྱན་ གྱུར་ ཅིག རྗེས་འཇུག་ ཟབ་མོའི་ལམ་ལས་ མི་
འཕྱུགས་ཏེ། སྣང་སྲིད་དག་པ་བརྒྱན་དུ་སྤྱོད་པར་ཤོག ཅེས་པའང་སངས་
ཤུལ་ཡང་སྤྲུལ་ཁོ་རང་གི་རང་མཚང་བརྟོལ་ཕྱིར་གདམས་པའོ། དགེའོ། །
-222 -



རང་གྲོལ་ལྟ་བའི་རྒྱལ་མོའི་མགུར་ཚོཊ་བཞུཊ།
ན་མོ་གུ་རུ། སྲིད་ཞི་མཉམ་ཉིད་རྡོ་རྗེའི་ཆོས་བདུན་གྱི། མི་འགྱུར་མི་
ཤིག་གཉུག་མའི་ཡེ་ཤེས་བརྡལ། མ་ལུས་གསང་ཆེན་རབ་རྫོགས་སྒྱུ་འཕྲུལ་
དགའ། རྒྱུ་དང་འབྲས་བུའི་ ཐ་སྙད་ རང་ གྲོལ་ བསྒྲོད། རང་བཞིན་འོད་
གསལ་རིས་མེད་ཕྱག་རྒྱུར་རྫོགས། སྣང་ སྟོང་ཆོས་ཉིད་རོལ་བ་སྒོམ་ པའི་
བབས། ཐ་མལ་སྣང་ཞེན་དག་རྫོགས་སྨིན་པའི་འབྲས། མ་ལུས་རང་སར་
གྲོལ་བ་སྤྱོད་པའི་གནད། རང་སྣང་རེ་ དོགས་ བྲལ་ བ་ རིག་ པའི་ གདེངས།
དབྱིངས་ཆེན་ཕྱོགས་མཐའ་དག་པ་འབྲས་བུ་མཆོག དེ་ལྟར་རྒན་པོའི་སྨྲས་
པའི་དགེ་ཚོགས་ཀུན། འོད་གསལ་ཆེན་པོར་རོལ་བའི་འཁོར་གསུམ་འགྲོ།
དེང་ནས་བྱང་ཆེན་གོ་འཕང་ཐོབ་གྱུར་ཅིག ཞེས་སྐལ་ལྡན་འགའ་ཞིག་གི་
བསྐུལ་ངོར་དཔལ་ཡུལ་སངས་ཤིས་སྤྲུལ་མིང་པ་ལྷ་རྗེ་འཁྱམ་པོས་གང་ཤར་དུ་
སྨྲས་སོ། དགེའོ། ། །
— 223 ཡ



སྔོན་བྱོན་བཀའ་བརྒྱུད་པའི་རྣམ་ཐར་ཡིད་
ལ་དྲན་པའི་མགུར་མའི་སྐོར།
ན་མོ་གུ་རུ་དེ་ཝ་ཡ། རྗེ་མཚུངས་མེད་བླ་མ་རྡོ་རྗེ་འཆང་། བདག་གི་སྤྱི་
གཙུག་རྒྱན་ དུ་ བཞུགས། སྔོན་ བྱོན་ གྲུབ་ པའི་ རྣམ་ ཐར་ ལ། གསོལ་ བ་
འདེབས་སོ་བྱིན་གྱིས་རློབས། སྤྲང་རི་ཁྲོད་ཐུབ་པར་བྱིན་རླབས་ཞུ། ཆོས་
མཁའ་འགྲོའི་ སྙན་རྒྱུད་ འཛིན་ པ་ བདག རྗེ་ མར་ པ་ལོ་ཙཱའི་ ཐུགས་ རྗེས་
གཟིགས། ང་རི་ལ་གནས་དང་གྲོང་ལ་མྱུལ། དགོན་གནས་གཙུག་ལག་གར་
འདུག་ཀྱང་། གཏི་མུག་པ་དང་འདུ་འབྲལ་མེད། གཏི་མུག་རང་སར་སངས་
སུ་གསོལ། གཞི་འོད་གསལ་ཀ་དག་སྤྲོས་མཐའ་བྲལ། ལམ་ཕྱག་རྒྱ་ཆེན་པོའི་
ཡེ་ཤེས་འདི། དོན་རང་རིག་རྟོགས་པའི་མན་ངག་གིས། རྒྱུད་དུག་ལྔ་རང་
གྲོལ་ཡེ་ཤེས་ལྔ་། རྩལ་འཁོར་འདས་གཞི་གྲོལ་བྱང་ཆུབ་སེམས། དེང་འདི་
ནས་བཟུང་ཏེ་བྱང་ཆུབ་བར། དུས་འབྲལ་མེད་རྟོགས་པར་བླ་མ་མཁྱེན།
རྣམ་པར་ཤེས་ པ་ ཚོགས་ བརྒྱད་དང༌། ཉོན་མོང་དུག་གསུམ་དུག་ལྔ་དག
རང་ལས་གཞན་དུ་འཁྲུལ་བ་མིན། སྤངས་བསྒྱུར་ལམ་གསུམ་རང་གྲོལ་གྱིས།
གདམས་ངག་ཟབ་མོ་རྟོགས་པར་ཤོག ཐོགས་བཅས་ལྷ་བདུད་ཁ་དོག་དཀར།
ཡ224 ཁ



ཐོགས་མེད་ཉོན་བདུད་ཁ་དོག་སེར། དགའ་བྲོད་ཕུང་བདུད་ཁ་དོག་དམར།
སྙེམས་བྱེད་འཆི་བདུད་ནག་པོར་འདོད། བདུད་བཞི་རང་ལས་གཞན་ན་མེད།
ཚད་མེད་རྣམ་བཞི་འཕྲིན་ལས་བཞིས། བདུད་གཅོད་ཚར་སློང་ཆོད་གྱུར་ན།
ཁམས་གསུམ་སྐུ་གསུམ་རང་ངོར་གྲོལ། ཡེ་ཤེས་ལྔ་ནི་སྒྲིབ་པས་བསྒྲིབ། འོད་
གསལ་འཁོར་ཡུག་རང་སངས་ཤོག འཁོར་འདས་གཉིས་ཀྱི་ས་མཚམས་ན།
རེ་དོགས་གཉིས་ཀྱི་འཁྲུལ་པའི་བློ། གཟུང་འཛིན་འབྲེལ་ཐག་ཆོད་པར་ཤོག
རི་གྲོང་མགུར་མའི་རྩ་ཚིག་འདི། ཨ་མདོ་རྔ་ཐང་ཁྲ་མོ་ནས། རང་ལོ་ སོ་
བཞིའི་དུས་སུ་སྨྲས། རང་གཞན་འཁྲུལ་བྲལ་བྱང་ཆུབ་ལམ། ཡང་དག་ངེས་
དོན་རྙེད་གྱུར་ཅིག དགོན་སྡེ་གྲྭ་ཚང་ཐུགས་ལ་ཞོགས། ཅེས་པའང་སངས་
ཤུལ་ཡང་སྤྲུལ་པས་རྗེ་བཙུན་ཆེན་པོའི་ཞལ་རས་ཡིད་ལ་དྲན་བཞིན་དུ་བྲིས་པ་
དགེའོ། །
ཁས
225 -



རི་བོ་རྡར་གྱི་ཕུག་པ་ནས་སྨྲས་པའི་མགུར་མའི་སྐོར།
ན་མོ་ གུ་ རུ་ ཡེ། ཀུན་ བཟང་ རྡོར་ འཆང་ དགའ་ རབ་ ཤཱི་ རི་ སེང་།
ཐུགས་བཅུད་མན་ངག་ཡིད་བཞིན་ནོར་བུ་འདི། ཀུན་བཟང་མཚོ་སྐྱེས་བླ་
མས་བདག་ལ་གདམས། བཅོམ་ལྡན་ རིག་ པའི་འོད་ཟེར་སྟོང་འབར་གྱིས།
བློ་སེམས་ མུན་པ་འཇོམས་ པའི་ གླུ་ཞིག་ལེན། ངོ་བོ་རང་བཞིན་ཐུགས་ རྗེ་
མཆོག་གསུམ་ལྷ། གཞན་དུ་མ་བཙལ་རང་ལས་རྙེད་ན་ལེགས། སྔོན་བྱོན་གུ་
རུ་མཚོ་སྐྱེས་རྡོ་རྗེ་སོགས། འཕགས་ཡུལ་གྲུབ་བརྙེས་དམ་པ་དུ་མ་ཡི། ཞབས་
ཀྱི་པད་མོའི་རྡུལ་ལ་གཏུགས་གྱུར་ནས། བླ་མའི་མན་ངག་ཉམས་སུ་བླང་བའི་
དུས། ཐོས་བསམ་མང་པོས་བློ་སྦྱོང་མང་མི་དགོས། རྟོགས་གྲོལ་དུས་མཉམ་
ཨིཎྜ་བྷོ་དྷི་ལྟར། རྫོགས་པ་ཆེན་པོ་སྐད་ཅིག་རང་བྱུང་གི། རིག་པ་རང་ཐོག་
ངོ་སྤྲད་རང་ངོ་འཕྲོད། རིག་པ་རྐྱང་འདེད་རྒྱུན་དུ་སྐྱོང་བའི་ཚུལ། ཀ་དག་
ལྷུན་གྲུབ་ལྟར་སྣང་ཙམ་མ་གཏོགས། ལ་ཀླུང་གཤོང་གསུམ་གདམས་ངག་མང་
བས་ཅི། ཐོས་པས་ཆོག་པའི་བསྒོམ་པ་དེ་ཡིན་ན། ཐར་བ་ནག་པོ་སངས་
རྒྱས་མ་ཡིན་ནམ། ཐོས་པ་མེད་པས་བསྒོམ་པ་མེད་གྱུར་ན། སངས་རྒྱས་རང་
རྒྱལ་དགག་པ་མ་ཡིན་ནམ། ཐོས་པས་འདྲེན་པ་ཆོག་པ་དེ་ཡིན་ན། ལྷས་
— 226 -



སྦྱིན་ལེགས་སྐར་སངས་རྒྱས་མ་ཡིན་ནམ། ཐོས་པ་མེད་པས་སྒོམ་པ་མེད་གྱུར་
ན། གདོད་མའི་མགོན་པོ་དགག་པ་མ་ཡིན་ནམ། ཀུན་བཟང་གདོད་མའི་
མགོན་པོ་ཞེས་བྱ་བ། ་ཀ་དག་གཉུག་མའི་ཡེ་ཤེས་འཕོ་འགྱུར་མེད། རིག་
འཛིན་དམ་པའི་ལམ་བཟང་མཐའ་ཡས་པས། ཁྲེགས་ཆོད་ཆོས་ཉིད་བདེན་པ་
མངོན་མཐོང་ནས། ཟབ་གསང་འོད་གསལ་གཏིང་མཐའ་བྲལ་བའི་གདངས།
མ་ནོར་མ་འཁྲུལ་བྱར་མེད་དོན་གྱི་གནད། འཁོར་འདས་ལམ་གསུམ་རིག་
རྩལ་ལས་ གཞན་ མིན། རྩོལ་ བྲལ་ རིག་ སྟོང་ འགགས་མེད་ ཡེ་ ཤེས་ གདེང༌།
བསྟན་པའི་དོན་ཆེན་སྙིང་པོ་འདི་ཡིན་རྨད། དེ་མིན་གཞན་ན་བསྟན་པ་ཡོད་
རེ་ཀན། དུས་མཐའི་སྨྱོ་སྤྱོད་ཁོ་ནས་དུས་འདའ་བ། འབྲེལ་ཚད་རྣམ་གྲོལ་ས་
ལ་ལྷུན་གྲུབ་པའི། ཟབ་ཆོས་འདི་ཡི་གདུལ་བྱར་ཡོངས་གྱུར་ཅིག མར་མེའི་
རི་མོ་བཞིན་དུ་བྲིས་པ་དེས། སྨག་རུམ་སེལ་བ་མིན་པའི་དཔེ་དོན་བཞིན།
ལུང་རྟོགས་རྣམ་གྲངས་མང་པོས་ཅི་ཞིག་བྱ། ངེས་པ་དོན་གྱི་ཡེ་ཤེས་རྙེད་པ་
གལ། འདི་ལྟར་མཚོ་སྐྱེས་བླ་མའི་བྱིན་རླབས་ཀྱིས། འབྲེལ་ཚད་དོན་དང་
ལྡན་པའི་རྒྱུར་གྱུར་ཅིག ཅེས་པའང་དཔལ་ཡུལ་སངས་ཤུལ་ཡང་སྤྲུལ་སྨྱོན་པ་
དཀོན་མཆོག་རྒྱལ་མཚན་གྱིས་སློབ་བུ་བསོད་ནམས་དོན་གྲུབ་ཀྱི་ངོར་གདམས་
པའོ། །
— 227



རྗེ་བཙུན་མི་ལ་རས་ཆེན་གྱི་གསོལ་འདེབས་
མཁའ་འགྲོའི་སྙན་རྒྱུད་གདམས་ངག་གི་སྐོར།
ན་མོ་གུ་རུ་ཧ་ས་བཛྲ་ཡེ་ཧཱུཾ། རྗེ་མཚན་ལྡན་གྱི་བླ་མ་རིན་པོ་ཆེ། རྗེ་
བཙུན་རས་ཆེན་གྱི་ངོ་བོར་གསོལ་བ་འདེབས། ཆོས་སྐུའི་དབྱིངས་ལ་ལྷུན་
གྲུབ་པས། ལོངས་སྐུའི་རང་མདངས་འོད་གསལ་སངས། རིག་འཛིན་དམ་
པ་སྤྲུལ་པའི་མགོན། རྗེ་བཙུན་རས་ཆེན་དམ་པ་ལ། གསོལ་བ་འདེབས་སོ་
བྱིན་གྱིས་རློབས། བདག་ཀྱང་ཁྱེད་ཀྱི་མཛད་པ་བཞིན། ཕ་བླ་མའི་གདམས་
ངག་སྒོམ་ནུས་ཤོག ཁྱེད་ཀྱི་རྣམ་ཐར་མཛད་པ་མཐའ་ཡས་པ། འགྲོ་བའི་
དོན་དུ་དཀའ་བ་དུ་མ་སྤྱད། གདུལ་བྱའི་ཁམས་དབང་ཇི་བཞིན་ཟབ་ཆོས་
གནང་། ལས་ཅན་གང་ཟག་ཐར་ལམ་སྟོན་མཛད་པའི། རྗེ་བཙུན་ཁྱེད་དང་
མཛད་པ་ མཚུངས་ པར་ ཤོག ད་ ལྟ་ ཉིད་ དུ་བདག་རྒྱུད་བྱིན་གྱིས་རློབས།
འཁོར་བའི་འཁྲི་བ་བཙན་ཐབས་ཆོད་པ་རུ། རྗེ་བཙུན་ཁྱེད་དང་བདག་ཉིད་
མཚུངས་པར་ཤོག དབེན་པའི་རི་ཁྲོད་འགྲིམ་པར་བྱིན་གྱིས་རློབས། ཟས་
གོས་ཞེན་པ་བྲལ་བར་བྱིན་གྱིས་རློབས། མི་མེད་ལུང་སྟོང་དབེན་པའི་རི་ཁྲོད་
- 228 -



，
དུ། རྗེ་བཙུན་ཁྱེད་ཀྱི་མཛད་བཟང་སྒྲུབ་ནུས་ཤོག རྫ་རི་གནམ་ལ་བསྙེགས་
པའི་སྒྲུབ་ཕུག་ཏུ། བླ་མའི་གདམས་ཟབ་སྒོམ་ནུས་བྱིན་གྱིས་རློབས། གནས་
ཆེན་ངེས་མེད་དམ་པའི་སྒྲུབ་ཕུག་ཏུ། ལུས་ཀྱི་རྩ་མདུད་གྲོལ་བར་བྱིན་གྱིས་
རློབས། བུམ་པ་སྐུ་ཡི་དབང་མཆོག་བདག་ལ་སྩོལ། སྐུ་མཆོག་རྡོ་རྗེར་འགྲུབ་
པར་མཛད་དུ་གསོལ། བླ་མའི་གསུང་གི་ཡེ་ཤེས་བྱིན་རླབས་ཀྱིས། ངག་གི་
སྒྲིབ་པ་དག་པར་བྱིན་གྱིས་རློབས། ཚངས་དབྱངས་གསུང་མཆོག་ཐོབ་པར་
མཛད་དུ་གསོལ། མི་རྟོག་རྡོ་རྗེའི་ཐུགས་ཀྱི་ཡེ་ཤེས་ལས། ཡིད་ཀྱི་སྒྲིབ་པ་
དག་པར་བྱིན་ཀྱིས་རློབས། ཐིག་ལེ་ཆོས་སྐུའི་ཐུགས་དབང་བདག་ལ་སྩོལ།
ཀུན་གཞིའི་ཡིད་ཆོས་དབྱིངས་སུ་དག་པར་ཤོག སྐུ་བཞིའི་ཡེ་ཤེས་གསང་བ་
ཆེན་པོ་མཆོག འོད་གསལ་ཕྱག་རྒྱ་ཆེན་པོའི་གདམས་ཟབ་ཀྱིས། བདག་གི་
ཆ་མཉམ་སྒྲིབ་བཞི་ཡོངས་དག་ནས། ཉོན་ཤེས་སྒྲིབ་གཉིས་དྲི་མ་མ་ལུས་པ།
ཀ་དག་གཉུག་མའི་ས་རུ་གྲོལ་བར་ཤོག ཟུང་འཇུག་རྡོ་རྗེ་འཆང་གི་གོ་འཕང་
ལ། འོད་ གསལ་ ཕྱག་ རྫོགས་ དགོངས་ པ་ མངོན་གྱུར་ནས། གདོད་མའི་
བཙན་ས་ཟིན་པར་བྱིན་གྱིས་རློབས། རྗེ་ བཙུན་ཁྱེད་ཀྱི་མཛད་ པ་ བདག་
མཚུངས་ཤོག སྔོན་ལས་འཕྲལ་རྐྱེན་བཟང་པོའི་རྟེན་འབྲེལ་གྱིས། ཐུགས་
ཡིད་གཅིག་ཏུ་འདྲེས་པར་བྱིན་གྱིས་རློབས། བདག་གིས་བཞེངས་པའི་རྟེན་
དང་བརྟེན་པར་བཅས། རྗེ་བཙུན་ཁྱེད་ཀྱིས་རབ་ཏུ་གནས་པར་ཤོག སྔོན་
སྨོན་ལས་དབང་བཟང་པོའི་གསེར་མཁར་འདི། ཉིན་གྲངས་བཅོ་ལྔས་ཡོངས་
སུ་ལེགས་གྲུབ་པ། དེ་ཡང་ཁྱེད་ཀྱི་བྱིན་རླབས་ཡིན་ནོ་སྙམ། ཐུགས་ཡིད་
ཡ— 229 --
ན་



གཅིག་ཏུ་འདྲེས་པར་བྱིན་གྱིས་རློབས། ཆོས་རྣམས་རྟེན་འབྲེལ་བསླུ་བ་མེད་
པ་དང༌། རྗེ་བཙུན་ཁྱེད་ལ་གསོལ་བ་བཏབ་པའི་མཐུས། མཁའ་མཐས་
གཏུགས་པའི་འགྲོ་ཀུན་བྱང་ཆུབ་ཤོག སྤྱི་བོའི་གཙུག་གི་བླ་མ་རིན་པོ་ཆེ།
དབུ་མར་མར་བབས་བདག་གི་སྙིང་ཁར་ཞུགས། གཉིས་མེད་འོད་གསལ་
མཉམ་ཉིད་རོལ་བར་བལྟ། ཨོཾ་ཨཱ་གུ་རུ་ཧ་ས་བཛྲ་ཧཱུྃ། ཅེས་སྤྲོས་བྲལ་ངང་དུ་
མཉམ་པར་བཞག་གོ། འདི་ལྟར་གསོལ་བ་བཏབ་པ་ཡིས། ཕ་མའི་དྲིན་ལན་
འདི་ཡིས་འཁོར། འབྲེལ་ཚད་མཁའ་སྤྱོད་ཞིང་དུ་བགྲོད། ཅེས་སྨར་ཡུལ་གྱི་
གསེར་མཁར་དགུ་ཐོག་ཉིན་བཅོ་ལྔས་ཡོངས་སུ་གྲུབ་ཚེ་དགའ་སྐྱིད་རྡོ་རྗེའི་
མགུར་མ་འདི་དཔལ་ཡུལ་སངས་ཤུལ་ཡང་སྤྲུལ་དཀོན་མཆོག་བསྟན་པའི་རྒྱལ་
མཚན་གྱིས་སྦྱར་བའོ། དགེའོ། །
ཁ 230



1.9#ag2
12/
ད
ད་
བདུད་རྩི་སྨན་གྱི་ཐུར་མདུཝ་ཨིན་
འཆི་གསོས་མ་བཞུགས་སོ།
ཡ%9
III
ན་མོ་གུ་རུ། རྗེ་བླ་མ་རྣམས་ལ་གསོལ་བ་འདེབས། ཉོན་མོངས་ཕུང་
པོ་སྡུག་བསྔལ་བ། བྱང་ཆུབ་ལམ་བཟང་རྙེད་གྱུར་པ། ཀུན་བཟང་སྨན་གྱི་བླ་
ལ་ཕྱག་བགྱིའོ། བདེ་གཤེགས་ཡེ་ཤེས་སྙིང་པོ་ནད་མེད་ཅིང་། སྨན་བླ་ཞེས་
བྱའི་སངས་རྒྱས་ལོག་ན་མེད། གསོ་བྱའི་ནད་ཅེས་ཞེན་འཛིན་ལུས་ཅན་མེད།
རྒྱུ་དང་འབྲས་བུའི་དབྱེ་གཞི་ཀ་ནས་དག མ་བཅོས་མ་འགགས་འོད་གསལ་
གདོད་མའི་མཁའ། བྱ་བ་གྲུབ་པའི་ཡེ་ཤེས་རོལ་བའི་རྩལ། སྐྱོབ་པ་བླ་མེད་
བདེ་གཤེགས་སྨན་གྱི་བླ། ཚད་མར་སྒྲུབ་ པ་ལུགས་འབྱུང་ལུགས་ ལྡོག་ གི།
འཁོར་བར་མྱང་འདས་བླ་མེད་ཆོས་མཆོག་གཞིར། བདུད་རྩིའི་གཏེར་ཆེན་
མཆེད་བདུན་སྨན་གྱི་བླའི། སྐུ་གསུང་ཐུགས་ཡོན་འཕྲིན་ལས་སྣ་ཚོགས་ཀྱིས།
བརྒྱད་ལྡན་རིག་པའི་གཏེར་གཞུང་གསེར་ཕྲེང་འདྲེན། གསང་ཆེན་ངག་གི་
འཁོར་ལོར་གྲུབ་པའི་དཔལ། ཉོན་མོངས་འགྲོ་ལ་བྱམས་བརྩེའི་ཐུགས་རྗེ་ཡིས།
མ་ལུས་ན་དང་འཆི་བའི་སྡུག་བསྔལ་ལས། ཐར་བའི་ཐབས་ལ་བརྩོན་ནས་
གཞུང་ལུགས་ཀྱིས། སྨན་མཆོག་ཟབ་མོ་རྫས་སྦྱོར་འདི་ཉིད་དུ། སྟོང་དང་
- 231 -



རྟེན་འབྲེལ་ཕུན་ཚོགས་རིག་པའི་མཛོད། འབྱུང་བའི་དྭངས་སྙིགས་མི་སྙོམས་
རླུང་དང་མཁྲིས། བད་ཀན་འདུས་པའི་ནད་རིགས་མི་འདྲ་བ། ངེས་མེད་
ལས་ཀྱི་རླུང་དང་འགྲོགས་ནས་ལུས། སྡིག་པའི་ཕུང་པོ་ནད་ཀྱིས་བཅོམ་པར་
བྱེད། སྙིང་རྗེའི་ཕྲིན་ལས་སངས་རྒྱས་སྨན་གྱི་ལྷ། ཡེ་ཤེས་གཅིག་ཉིད་གསོ་བ་
རིག་པའི་གཞུང་། སྨན་པའི་རྒྱལ་པོ་འཚོ་བྱེད་གཞོན་ནུ་ཡིས། ལག་ལེན་བྱས་
པས་སྨན་རྒྱལ་སྲིད་གསུམ་གྲགས། ཟླ་གསུམ་དབྱར་ཏེ་ཟླ་གསུམ་སྟོན་དུ་ཤེས།
གསུམ་ནི་དགུན་ཏེ་ཟླ་གསུམ་དཔྱིད་ཡིན་ནོ། དེ་བཞིན་ཟླ་བའི་གོ་རིམ་དུས་ནི་
དྲུག ལོ་གཅིག་ལ་ནི་ཟླ་བ་བཅུ་གཉིས་དབྱེ། གསུམ་དུ་དབྱེ་བ་ཚིགས་རྣམས་
འདུས་པར་ཤེས། ཟླ་བ་གཉིས་གཉིས་ཤིང་གི་དུས་བསྟན་ཏེ། ཟས་དང་སྐོམ་
པ་དུས་ལྟར་འཇུ་བར་བྱེད། སྨན་པས་ཁམས་དང་དུས་སུ་བསྟན་པ་བཞིན།
དབང་ཁམས་དེ་དག་རིམ་པ་ལྟར་དུ་བསྟུན། ལོ་གཅིག་བཅུ་གཉིས་ཚིགས་
ཀུན་ཡོངས་སུ་འགྱུར། དབང་པོ་དག་ནི་ཡོངས་སུ་འགྱུར་བས་ན། ལུས་ཅན་
རྣམས་ལ་སྣ་ཚོགས་ནད་ལྡང་ཞིང་། ངེས་པ་མེད་པའི་དུས་ནད་རིམས་ཡམས་
འབྱུང་། ཚ་གྲང་འདུ་འཁྲུག་ལས་རླུང་གིས་བསྐྱོད་པས། རྣམ་པར་ཤེས་པ་
གདོས་བཅས་ཅན་དུ་གྱུར། ཀུན་འབྱུང་བདེན་པ་རྒྱུ་དང་འབྲས་བུའི་ནད།
དོན་གྱིས་གཟུགས་མེད་ནད་དེ་རྫས་སྦྱོར་སྨན། རྟེན་འབྲེལ་འདུ་བྱེད་སྨན་
སྦྱོར་རྫས་ཀྱིས་སེལ། འདི་ཉིད་ལ་ནི་སྨན་པས་ཟླ་གསུམ་བཞི། ཚིགས་ཀྱི་བར་
དང་དུས་དྲུག་རྣམས་དང་ནི། ཁམས་དྲུག་མཁས་པར་བྱ་བ་ཤེས་པར་བྱ།
ཟས་སྐོམ་སྨན་རྣམས་གོ་རིམ་ཇི་བཞིན་ཏེ། རླུང་ཤས་ཆེ་བའི་ནད་ནི་དབྱར་ན་
— 232 -
ར་ས་པ་ནས་
，



ལྡང་། སྟོན་དུས་མཁྲིས་ནད་ལྗི་ཞིང་གཡོ་བར་བྱེད། དགུན་གྱི་དུས་ན་འདུས་
པ་དེ་བཞིན་ལ། བད་ཀན་ཤས་ཆེ་ནད་ནི་དཔྱིད་དུས་ལྡང་། དབྱར་ནི་སྣུམ་
དྲོ་ལན་ཚྭ་སྐྱུར་བའི་རོ། སྟོན་དུས་མངར་དང་སྣུམ་དང་བསིལ་བའོ། དགུན་
ལ་མངར་བ་སྐྱུར་རིགས་སྣུམ་པ་སྟེ། དཔྱིད་ཀྱི་དུས་ན་རྩུབ་བྲོ་ཚ་བའོ། དེ་
ལྟར་དུས་སུ་བསྟན་ནས་རིམ་གྲོ་བྱེད། བད་ཀན་ཆེ་བ་ཟོས་མ་ཐག་ཏུ་ལྡང་།
མཁྲིས་པ་ཆེ་བ་འཇུ་བའི་དུས་སུ་ལྡང་། རླུང་ཤས་ཆེ་བ་ཞུ་མ་ཐག་ཏུ་ལྡང་།
ཁམས་གསུམ་གཡོ་བ་དེ་ནི་དེ་ལྟར་ཡིན། ནད་ཅན་རྣམས་ནི་སྔོན་ལས་ཕྲལ་
རྐྱེན་རིགས། རྣམ་པར་ཤེས་པ་གཟུགས་ཅན་ལུས་སུ་གྱུར། མ་ལུས་ནད་ཀྱི་
གཞི་ནི་མ་རིག་པ། རྒྱུ་རྐྱེན་ལས་བྱུང་ཀུན་བཏགས་གདོན་ནད་དང་། གཟུང་
འཛིན་ལས་བྱུང་རྒྱལ་བསེན་སྨྱོ་ནད་བརྒྱལ། ལོག་རྟོག་ལས་གྱུར་གཟའ་ཀླུ་མ་
ཡམས་ནད། ལས་འབྲས་ངན་པའི་ཁྲག་ནད་བཙན་གཟེར་དང་། རྣམ་པར་
ཤེས་པའི་ཁམས་རྣམས་ཡིད་ཀྱིས་བྱེད། འཁྲུལ་བའི་ལུས་གྱུར་མེད་ལ་ཡོད་
འཛིན་རྐྱེན། གཞན་གནོད་འབྲས་གྱུར་ཚེ་ཐུང་སྲིན་ནད་སོགས། འདོད་
ཆགས་ཁམས་གྱུར་རླུང་ནད་མ་ངེས་དང་། ཞེ་སྡང་ལས་གྱུར་མཁྲིས་པའི་ནད་
སྣ་ཚོགས། གཏི་མུག་ལས་གྱུར་བད་ཀན་སྐྱ་སྨུག་སོགས། ཆ་མཉམ་ལས་གྱུར་
ནད་རིགས་བཞི་བརྒྱ་དང་། རྩ་བཞི་ལ་སོགས་འདུས་ནད་གསར་རྙིང་ལ།
སུམ་བརྒྱ་དྲུག་བཅུ་སྔར་མེད་སྙིགས་མའི་ནད། མོ་ནད་བརྒྱ་ཕྲག་ཁྲག་ནད་
ལྐོག་གྱུར་མང་། སྐྱེ་རྒ་ན་དང་འཆི་བའི་སྡུག་བསྔལ་བཞི། སེལ་བྱེད་གཉེན་
པོ་ཐུགས་རྗེའི་ཡེ་ཤེས་ སྟོབས། སྨན་དང་རྫས་དང་ སྐུ་རིམ་དུ་མར་རིགས།
-- 233 ཡ



ཡོངས་གྲུབ་ཚེ་ཡི་ནད་ནི་ཐབས་ཀྱི་གསོ། གཞན་དབང་སྔོན་ལས་ནད་ལ་སྒྲིབ་
སྦྱོང་ཟབ། ཡོངས་སུ་གྲགས་པའི་སྨན་པའི་རྒྱལ་པོ་ཡིས། ད་ལྟ་ཤི་ཡང་སྲོག་
ནི་མཐུད་ཅེས་བྱ། སྐྱེས་པའི་ལན་དུ་འཆི་བ་བཤོལ་ཐབས་མེད། མི་རྟག་ཨ་
འཐས་འཁྲུལ་བའི་ལུས་ཡིན་ནོ། དོན་ལ་བདེན་པར་གྲུབ་པ་རྡུལ་ཙམ་མེད།
ཕྱིས་ནས་ཐར་བ་ཐོབ་པར་འདོད་པ་ལ། རྒྱུ་འབྲས་རྣམ་འབྱེད་བྱང་ཆུབ་ལམ་
མཆོག་བསྟེན། དེ་ལྟར་རླུང་གི་བདག་ཉིད་བཅུད་ཀྱིས་གསོ། བཀྲུ་སྨན་གྱིས་
ནི་མཁྲིས་པ་གསོ་བར་བྱ། འདུས་པ་གསུམ་མཐུན་ལྡན་པའི་སྨན་སྦྱོར་བྱེད།
བད་ཀན་ཚིགས་བབས་སྐྱུགས་སྨན་དུ་མ་བཏང་། རླུང་ཤས་ཆེ་དང་མཁྲིས་
ནད་འདུས་པ་དང་། བད་ཀན་ཤས་ཆེའི་ཚིགས་རྣམས་ཁོང་ཆུད་བྱ། དུས་
དང་ཁམས་གང་ལུས་ནི་གང་ཡིན་པ། རྒན་གཞོན་དར་མ་བྱིས་པ་ཆེ་འབྲིང་
ཆུང༌། དེ་ལྟར་སྨན་དང་བཟའ་བཏུང་བསྟན་པར་བྱ། ཁོ་བོ་སྨན་པའི་བདག་
ཉིད་མཁས་པ་ཆེ། རིག་བྱེད་ཡན་ལག་བརྒྱད་དང་ལྡན་པར་བྱ། སྨན་གྱི་ཕུང་
པོ་བརྒྱད་ཁྲི་བཞི་སྟོང་འདོད། བསམ་ གྱིས་མི་ཁྱབ་ཡང་དག་སྙིང་པོ་འདི།
གསོ་བ་རིག་པའི་གཞུང་ལུགས་བསླབ་པའི་འབྲས། བདག་ཉིད་དགེ་བའི་ལམ་
དུ་གཞན་དོན་བྱེད། བདེ་གཤེགས་སྙིང་པོ་སྨན་པའི་ཡེ་ཤེས་ལས། ཉམས་
དང་རིག་རྟོག་འབར་བའི་མགུར་མ་འདི། སྐལ་ལྡན་རིག་པའི་གཞོན་ནུའི་
ཐུགས་ལ་ཞོག ཅེས་པའང་སངས་ཤུལ་ཡང་སྤྲུལ་སྨན་པ་དཀོན་མཆོག་རྒྱལ་
མཚན་གྱིས་གདམས་པའོ། དགེའོ། །
— 234
-



ཕྱིས1ཡུ
་པ་ཡ་སྤྱི་བieflཡོང་ངle]གས་སོ།
ན་མོ་གུ་རུ། རྗེ་མཚན་ལྡན་བླ་མ་རིན་པོ་ཆེ། གུ་རུ་བློ་ལྡན་མཆོག་སྲིད་
ལ། གསོལ་བ་འདེབས་སོ་བྱིན་གྱིས་རློབས། སྐྱེ་མེད་ཆོས་སྐུའི་ཞིང་ཁམས་ན།
རྟེན་འབྲེལ་རྩིས་ཀྱི་དྲང་དོན་ནི། དམིགས་མེད་རང་བཞིན་མཐའ་དང་བྲལ།
འགགས་མེད་ལོངས་སྐུའི་ཞིང་ཁམས་ན། བགྲང་བྱའི་ཆོས་རྣམས་མཉམ་པ་
ཉིད། ཟུང་འཇུག་འགྱུར་མེད་ཞིང་ཁམས་ན། ཐུགས་རྗེ་སྤྲུལ་སྐུའི་གདུལ་བྱ་
རུ། རྟེན་འབྲེལ་དོན་གཉིས་ལྷུན་གྲུབ་པའི། རྩིས་ཀྱི་ཕུང་པོ་བསམ་མི་ཁྱབ།
དྲང་དོན་བསམ་མཐའ་ཡས་པ་ནི། ཡེ་ཤེས་ལྔ་དང་མངོན་ཤེས་ལྔའི། དུས་
གསུམ་མཁྱེན་ པའི་བདག་ ཉིད་ ལ། ཆོས་ རྣམས་ ཆོས་ ཉིད་ རོ་ གཅིག་ པས།
གངས་ཅན་མཚོ་ ཡི་ ཞིང་ ཁམས་ སུ། ཇི་ སྙེད་ བཀོད་ པའི་ གནས་ ཡུལ་ ན།
འཕགས་པའི་ གནས་ མཆོག་ རྡོ་ རྗེ་ གདན། སངས་ རྒྱས་ ཤཀྱ་ ཐུབ་ པ་ ཡི།
མཛད་པ་བཅུ་གཉིས་སྟོན་ནས་ནི། དང་པོ་ལོ་ཡི་བྱུང་ཚུལ་རྟེན་འབྲེལ་ཀུན།
བསླབ་ན་རིག་རྩལ་རོལ་བ་ཐོགས་མེད་འབར། ཡུམ་ལ་ལྷ་ཡི་བྱིན་གྱིས་རླབས་
མཛད་ནས། མ་རིག་ བྱི་བའི་ལོ་ནི་དེ་ནས་བྱུང་། གནས་དུས་བསྟན་ པ་
རྟགས་མཚན་བརྟན་གཡོའི་ ཁམས། སྲིད་གསུམ་འཇིག་རྟེན་འདི་ན་སྟོན་
— 235 -



མཆོག་གང་། ལྷ་ཡི་ལྷར་གྱུར་མི་ཡི་རྣམ་པར་བརྫུ། གདུལ་བྱའི་ཞིང་དུ་སྒྱུ་
འཕྲུལ་རྣམ་མང་མཛད། ལྷུམས་ཞུགས་གླང་ཆེན་ཐལ་དཀར་མཆེ་དྲུག་སྤྲུལ།
འདུ་བྱེད་གླང་ལོ་པ་ཞེས་དེ་ལྟར་ཡིན། ལྷུམས་ནང་ཁྲ་བོ་འཁྱིལ་ལེར་འདུག་པ་
ལ། རྣམ་ཤེས་སྟག་གི་ལོ་དེ་དེ་ལྟར་སྲིད། བལྟམས་དུས་སྙན་ནི་ཀྲོང་ངེར་
བྱོན་པ་ལ། མིང་གཟུགས་ཡོས་བུའི་ལོ་དེ་དེ་ལྟར་ཡིན། འཁྲུངས་ཚེ་ནམ་
མཁའ་དག་ལས་སྒྲ་བྱུང་ནས། སྐྱེ་མཆེད་དྲུག་ཅེས་འབྲུག་ལོ་དེ་ནས་བྱུང་།
སྐུ་ལ་ཀླུ་ཡི་རྒྱལ་པོས་ཁྲུས་བྱས་ཚེ། རེག་པ་སྦྲུལ་གྱི་ལོ་ནི་དེ་ནས་དར། རྟ་ནི་
ངང་པ་གསེར་ལྡན་བཞོན་པ་ཡིས། ཚོར་བ་རྟ་ལོ་པ་དེ་དེ་ལྟར་ཡིན། དེ་
བཞིན་ལྷ་ཡིས་ལུག་གི་ཞོ་དྲངས་ པས། སྲེད་པ་ལུག་གི་ལོ་ནི་དེ་ལྟར་བྱུང་།
སྤྲེའུ་ཧ་ལི་མ་དྷས་སྦྲང་རྩི་ཕུལ། ལེན་པ་སྤྲེའུ་ལོ་ནི་དེ་ལྟར་དར། འདབ་
ཆགས་རྒྱལ་པོ་ཁྱུང་སྤྲུལ་སོར་ཁྲག་འབྲེལ། སྲིད་པ་བྱ་ཡི་ལོ་ཁམས་དེ་ལྟར་དར།
ཁྱི་ཚོགས་གོང་དཀར་སངས་རྒྱས་ཆོས་ཉན་ནས། སྐྱེ་བ་ཁྱི་ལོ་ པ་ནི་དེ་ནས་
བྱུང་། ལྕགས་ཀྱི་ཕག་མོ་དགུ་བཙུགས་སྟོབས་འགྲན་པས། རྒ་ཤི་ཕག་ལོ་པ་
ནི་དེ་ནས་བྱུང་། མདོར་ན་རྟེན་ཅིང་འབྲེལ་འབྱུང་མ་གཏོགས་པའི། ཆོས་ནི་
གང་ཡང་ཡོད་པ་མ་ཡིན་ཏེ། སངས་རྒྱས་ཐུབ་པའི་མཛད་པ་བཅུ་གཉིས་ལས།
སྲིད་པའི་ལོ་འགྲོས་བཅུ་གཉིས་བརྩི་ཚུལ་དར། དེ་ལྟར་ཐེག་དམན་བློས་བྱས་
བརྩི་ཚུལ་དང་། རྩིས་གཞུང་འདུལ་ལུང་རྒྱ་ཆེར་རོལ་བ་དང་། ཕལ་མོ་ཆེ་
སོགས་གྲངས་རྩིས་བཤད་པ་སྟེ། མདོ་སྡེ་སྟག་རྣར་མཚན་རྟགས་ལས་རྩིས་
ཡོད། རྟག་ངུ་རྒྱུན་དཔྱད་འཕགས་པ་རྩིས་ཀྱི་གཞུང་། གསང་ཆེན་མདོ་སྡེ་
-- 236 -



-
-
གཏན་འབེབས་རྩིས་ཀྱི་མདོ། ཁམས་གསུམ་སྣང་བྱེད་མདོ་སྡེ་གཟེར་དམིགས་
རྩིས། མྱ་ངན་འདས་སོགས་རོ་འགྲོས་ཤི་བའི་རྩིས། བཀྲ་ཤིས་ཚོང་དང་བྱ་
བྱེད་བག་མའི་རྩིས། དཔལ་ལྡན་དུས་འཁོར་ཉི་མ་ཟླ་བ་དང་། སྐར་མ་ལ་
སོགས་རྩིས་ཀྱི་བསྐོར་འགོ་སོགས། བརྟན་གཡོ་ཕྱི་ནང་གཞན་གསུམ་བརྩི་ཚུལ་
ཡོད། རྡོ་རྗེ་གདན་བཞིའི་སྲིད་པ་འདྲེན་འཛིན་རྩིས། མཁའ་འགྲོ་རྒྱ་མཚོ་ཕྱེ་
ནང་རྣལ་འབྱོར་རྩིས། ཆོས་རྣམས་མངོན་དུ་བྱེད་པའི་རྩིས་རིགས་ལ། རྡུལ་
དང་རྡུལ་ནི་ཕྲ་རགས་ཆ་མེད་རྩིས། དེ་བཞིན་རྩིས་ཀྱི་མགུར་མ་དེ་ལྟར་ལགས།
དྲང་དོན་བགྲང་རྩིས་ངེས་དོན་གཏན་ལ་ཕབ། འོད་གསལ་གསང་ཆེན་ཀ་
དག་རིགས་ བརྒྱའི་ དཔལ། གཞི་མེད་ རྩ་ བྲལ་ བྱང་ཆུབ་ མཆོག་ བརྙེས་ན།
འཁོར་འདས་འུབ་ཆུབ་རྩིས་ཀྱི་རིག་སྟོང་ཆེར། གཞི་དང་གཞི་སྣང་ཚུལ་དང་
རོལ་བ་ལས། རིག་པའི་རྣལ་འབྱོར་གཞོན་ནུ་རྩིས་པ་ལགས། དྲང་ངེས་རྣམ་
འབྱེད་ལུང་རྟོགས་བསྟན་པའི་གཉེན། བསླབ་ནས་གྲོལ་བའི་ས་ལ་སྐྱེལ་བ་ན།
ཚེ་གཅིག་རང་གཞན་དོན་གཉིས་འགྲུབ་པ་ཡིན། ཆོས་མིན་འཇོམས་ཕྱིར་རིག་
པའི་མཚན་མ་འདི། ནང་བྱན་ཆུད་ན་རབ་རིབ་མུན་པ་སེལ། གདོད་མའི་ཡེ་
ཤེས་ས་ལ་ཡོངས་གྲོལ་ཤོག ཅེས་སངས་སྤྲུལ་པས་གང་ཤར་དུ་བྲིས་པ་དགེ་
ལེགས་འཕེལ། །
— 237 མ



ལྟ་བའི་ཉམས་མགུར་བཞུགས་སོ།
ན་མོ་གུ་རུ། རྗེ་མཚུངས་མེད་ཀྱི་བླ་མ་རིན་པོ་ཆེ་མཁྱེན་ནོ། བདག་
རྒྱུད་ཆོས་དང་འདྲེས་པར་བྱིན་གྱིས་རློབས། ཆོས་ཟག་མེད་རྟོགས་པར་བྱིན་
གྱིས་རློབས། སེམས་ཟངས་ཐལ་གཤིས་ལུགས་འཕྱན་པ་འདི། འཁོར་འདས་
ཀྱི་ས་མཚམས་སུ་གཟུང་འཛིན་གཉིས། ད་རང་མལ་དུ་ཞིག་ན་ཆོས་ཀྱི་སྐུ།
ཡེ་ཤེས་རིག་པ་ལྷན་སྐྱེས་གཞོན་ནུའི་སྦུབས། དབྱིངས་ དྭངས་གསལ་ ནམ་
མཁའ་སྤྲིན་བྲལ་འདི། ཕ་བླ་མའི་མི་རྟོག་ཐུགས་ཀྱི་ཀློང་། ཡངས་ཁྲོལ་ལེ་
གཞི་མེད་རྩ་བྲལ་ལ། འོད་གསལ་ལེ་ཡེ་ཤེས་མདངས་དང་ལྡན། ངང་ངོ་བོ་
སྟོང་པའི་གཤིས་ལུགས་ལ། འབྱམས་ཀླས་པ་རང་བཞིན་མཐའ་དང་བྲལ།
ལྷུན་གྲུབ་ཀྱི་ཐུགས་རྗེ་ཀུན་ལ་ཁྱབ། ལམ་སྒོམ་ལས་འདས་པའི་འབྲས་བུ་འདི།
རིག་པ་བྱར་མེད་ཀྱི་སྙིང་པོ་འདི་ཀ་དག དགོངས་ཀློང་བྱང་ཆུབ་ས་ལ་བགྲོད་
པ་སྟེ། ཆོས་ཕྱག་རྒྱ་ཆེན་པོའི་ལྟ་བ་ཡིན། འཁོར་འདས་མཉམ་ཉིད་ཀྱི་སྒོམ་
པ་བདེ་སྟོང་དབྱིངས། ཆོས་ཀུན་སྤང་བླང་མེད་པའི་སྤྱོད་པ་འདི། འབྲས་བུ་
བྱར་མེད་འོད་གསལ་རྫོགས་པ་ཆེ། ཁམས་གསུམ་སྐུ་གསུམ་ངོ་བོར་སངས་
- 238 -



རྒྱས་ཀྱི་ཐབས་ཤེས་རབ། རང་གྲོལ་རིག་སྟོང་ཡེ་ཤེས་གསང་ཆེན་དེ་ཨ་ཧོ།
དཔལ་ལྡན་བླ་མ་བདག་གི་སྤྱི་བོ་རུ་བཞུགས་ནས། ཡེ་རིག་དོན་གྱི་སངས་རྒྱས་
ཧེ་རུ་ཀའི་དགོངས་པ། ངེས་གསང་ཐེག་ཆེན་ཟབ་མོའི་བྱིན་རླབས་དེ་ཐོབ་
ནས། འཇའ་ལུས་འཕོ་ཆེན་འགྲུབ་པའི་རྟེན་འབྲེལ་དེ་ཨེ་མ། བཀྲ་ཤིས་ཆོས་
རྣམས་རབ་འབྱམས་ལྷུན་གྲུབ་ཀྱི་རང་གདངས། ཀུན་བཟང་གདོད་མའི་རྒྱལ་
སར་འདི་ཀ་རང་བདེའོ། ཅེས་གསེར་མཁར་བླ་མ་རིན་པོ་ཆེ་ལ་སངས་སྤྲུལ་
པས་རྟེན་འབྲེལ་དུ་རབ་ཡོས་ཚེས་བཟང་ཉིན་ཕུལ་བའོ། །
—
239
-



ཛྫཏིའི་གནས་བླུབྲསྒྱུབླ་བྲཱཛ྄་ཕྲོ་ལླ་དཊྛཝུནུསུ་བླ།
ན་མོ་གུ་རུ་པད་མ་ཀ་ར་ཡེ། ཕྱོགས་བཅུའི་བྱེ་བ་ཕྲག་བརྒྱ་ཇི་སྙེད་
གྲངས། པད་མ་འབྱུང་གནས་དུས་གསུམ་སངས་རྒྱས་དཔལ། ངོ་བོ་ཉིད་སྐུ་
སྐུ་བཞིའི་ཁྱབ་བདག་མགོན། རྟག་ཏུ་བསྙེན་ནོ་སྤྱི་བོའི་གཙུག་ན་བཞུགས།
ཁམས་གསུམ་སྲིད་པའི་གནས་རིགས་རྔམ་པོ་ཆེ། འཁོར་བར་འཁོར་བའི་སྡིག་
དྲེད་བདག་འདྲ་བ། མི་རྟག་འཆི་བ་བྱེའུ་ཆུང་ཁྲས་ཁྱེར་བཞིན། བར་དོའི་
འཇིགས་སྐྲག་གཡང་ས་དཔག་ཏུ་མེད། འཇིགས་ཤིང་སྐྲག་པའི་ཡ་ངའི་དམྱལ་
གནས་ལ། ངེས་པར་ཆས་བཞིན་འགྲོ་བའི་དུས་བྱུང་ཚེ། བླ་མ་ཁྱེད་ལས་
སྐྱབས་བཞིན་མ་མཆིས་པས། སུ་ལ་རེ་བའི་ཡུལ་ནི་གཅིག་ཀྱང་མེད། མཁྱེན་
ནོ་ཨོ་རྒྱན་རྩ་བའི་བླ་མ་མཁྱེན། ཐུགས་རྗེས་གཟིགས་ཤིག་རིག་འཛིན་མཁའ་
འགྲོའི་ཚོགས། བར་དོ་སྒྲོལ་ཅིག་ཡེ་ཤེས་སྤྱན་ལྡན་རྣམས། འཁྲུལ་སྣང་སེལ་
ཅིག་བཀའ་སྲུང་དམ་ཅན་ཚོགས། སྐྱེ་བའི་ཕྲེང་བ་གང་དང་གང་སྐྱེས་ཀྱང་།
དམ་ཆོས་དར་བའི་ཡུལ་དང་བཤེས་གཉེན་ལས། མི་འབྲལ་མཚན་དཔེའི་ལུས་
མཆོག་ཐོབ་ནས་ཀྱང་། རང་གཞན་དོན་གཉིས་བདག་གི་འགྲུབ་གྱུར་ནས།
- 240 -



པད་མའི་འཕྲིན་ལས་སྐལ་བཟང་བདག་སྤྱོད་ཤོག འདི་ལྟར་སྣང་སྲིད་འཁོར་
འདས་ཆོས་རྣམས་ཀུན། བློ་ལས་འདས་ཤིང་མཚན་མར་མ་གྲུབ་ཏེ། འཁྲུལ་
བ་ཨ་འཐས་སྒྱུ་འཕྲུལ་ཡ་མ་ཟུང་། ཀ་དག་གཤིས་ལུགས་རིག་སྟོང་གཉུག་མའི་
ངང་། ཆོས་དང་ཆོས་ཉིད་དུ་མ་རོ་གཅིག་ཏུ། ངོ་བོ་རང་བཞིན་ཐུགས་རྗེ་
ཀུན་ཁྱབ་བརྡལ། ལྟ་བ་སྒོམ་པ་སྤྱོད་པ་འབྲས་བུ་ཡི། ཡེ་ཤེས་གཅིག་ཉིད་
ཀློང་ཆེན་ཡངས་པ་རུ། གུ་རུ་པད་མའི་ཐུགས་རྗེས་བདག་སྐྱོངས་ཤིག དོན་
གཉིས་བྱང་ཆུབ་འབྲས་བུ་ཚེ་འདི་རུ། བདེན་གཉིས་ལུང་རྟོགས་ནོར་གྱིས་
ཕྱུག་གྱུར་ཅིག སྨོན་ལམ་རྣམ་དག་ལྷུན་གྲུབ་བཀྲ་ཤིས་ཤོག ལྕགས་འབྲུག་
ལོར་སངས་སྤྲུལ་པས་དེ་བཞིན་དུ་གསོལ་བ་བཏབ་པའོ། དགེའོ། །
- 241 -



নকক্ষণ
རང་རིག་བླ་མ་ཨོ་རྒྱན་རིན་པོ་ཆེ། སྤྱི་བོའི་གཙུག་ཏུ་འབྲལ་བ་མེད་
པར་བཞུགས། རང་རྒྱུད་སྙིང་རྗེ་འབྱོངས་བར་བྱིན་གྱིས་རློབས། གཟུང་
འཛིན་གཉིས་སྣང་འཁྲུལ་བའི་རེ་དོགས་སེམས། ཀུན་བྱེད་རྒྱལ་པོ་རླུང་གིས་
གཡོ་བའི་སྟོབས། དྲན་པའི་འཁོར་ལོའི་ཞགས་པ་གྲོལ་བའི་ཐབས། སྟོན་
མཛད་རྩ་བའི་བླ་མ་དམ་པ་རྣམས། རང་གིས་རང་ལ་སྐྱོན་སྨྲས་གདམས་པ་
བསྟན། འཇིག་རྟེན་ཕུང་རྒན་ཆོས་བརྒྱད་སྒྲུབ་སྒྲུབ་ནས། སྔར་ཡང་ཕུང་ལ་
ད་ཡང་ཕུང་ལ་ཉེན། སྔ་ལྟས་མིན་ལ་ཆོས་མིན་སྤྱོད་པས་ཕུང་། རྙེད་པ་བདེ་
དང་སྙན་གྲགས་བསྟོད་བཀུར་སོགས། རང་རྒྱལ་རང་ཆེ་མཐོ་བསྟོད་མི་རུང་
བསམ། བདག་བསྟོད་གཞན་སྨོད་བྱེད་པ་བདུད་ཀྱིས་བསླུས། ནག་པོ་ཁ་
འབྱམས་མུན་སྟུག་ཡུལ་གླིང་འདྲ། གཟུང་འཛིན་གཉིས་སྣང་བདག་འཛིན་
བརྟུལ་ན་ལེགས། དང་པོ་རང་དོན་ཡེ་ཤེས་མ་རྟོགས་པར། གཞན་དོན་གྱིས་
ཤིག་རྒྱལ་བས་མ་གསུངས་སོ། དེ་ལྟར་ཡོན་ཏན་རང་ལ་གང་ནས་འབྱུང་།
གཏེར་སྟོན་ཡིན་ཀྱང་རང་གིས་སྒྲུབ་པ་གནད། དཔེ་འབྱམས་ཚིག་གི་ཅ་ཅོ་ཅི་
ལ་སྨྲ། ཞག་བདུན་སྒྲུབ་ཚུགས་དམ་པོ་མི་ནུས་པས་། ཆོས་སྒྲུབ་དགེ་སྦྱོར་
— 242 -



ནུས་སོ་ཅི་ལ་སྨྲ། ཟླ་གཅིག་གྲོང་ནག་འབྲེལ་ཐག་མི་ཆོད་པས། དབེན་གནས་
རི་ཁྲོད་འགྲིམ་པ་རྫུན་གྱི་ཚིག དགུན་གྱི་ཞག་གཅིག་གྲང་ལྷགས་མི་བཟོད་
པས། གཏུམ་མོ་ཨ་ཐུང་འབར་ཟེར་ཅི་ལ་སྨྲ། ཉིན་གཅིག་བསྙེན་གནས་གུང་
ཚིགས་མི་ནུས་པས། འཚོ་བ་བཅུད་ལེན་ཟེར་བ་རྫུན་རྐྱལ་ཡིན། སྐད་ཅིག་
མཉམ་བཞག་བསམ་གཏན་མི་ཚུགས་པས། ལྷག་མཐོང་མི་རྟོག་ཡེ་ཤེས་འཆར་
ཟེར་རྫུན། ཐུན་ཞག་རྣམ་གཡེང་སྤང་བར་མི་ནུས་པས། ཆོས་ཉིད་ཕྱག་རྒྱ་
ཆེན་པོ་རྟོགས་ཟེར་རྫུན། བདག་མེད་གནས་ལུགས་ཕྱོགས་ཙམ་མི་ཤེས་པས།
མཐའ་བྲལ་དབུ་མའི་ལྟ་བ་བརྗོད་པ་དཀའ། གཉིས་སྣང་གཟུང་ཡུལ་འཁྲུལ་
བ་མ་ཞིག་པས། བློ་འདས་རྫོགས་ཆེན་རྟོགས་སོ་ཟེར་བ་དཀའ། ཟོག་པོ་ཟོག་
མོས་སྟོང་སྐད་འོ་བརྒྱལ་ཆེ། བདེན་གཉིས་དོན་དམ་ཆོས་ཉིད་ཡེ་ཤེས་གསང་།
འཁྲུལ་མེད་རྟོགས་ན་རང་སྐྱིད་གཞན་དགའ་ལགས། འདི་འདྲའི་སྨྱོ་ཧམ་སྨྲ་
བའི་སངས་སྤྲུལ་ང་། དཔལ་ལྡན་བླ་མའི་ཐུགས་རྗེས་མི་འདོར་བ། ངན་འགྲོ་
གང་ན་གནས་ཀྱང་སྐྱབས་སུ་གསོལ། དགེ་བས་རྒྱུད་ལ་རྣམ་མཁྱེན་འཇུག་
པར་ཤོག ཀུན་བཟང་བྱ་བྲལ་ཡོངས་གྲོལ་སངས་རྒྱས་སྨོན། ཞེས་པའང་
སློབ་བུ་འགའ་ཞིག་གིས་དྲིས་ལན་དུ་སྤོ་ཡུལ་བྲག་སེང་གེ་གནམ་རྫོང་དུ་དཀོན་
མཆོག་རྒྱལ་མཚན་གྱིས་གདམས་པའོ། །
-
--
- 243
-
-



སྤཛ་བླང་གི་གྲུབ་
ན་མོ་གུ་རུ། རྗེ་དྲིན་ཆེན་བླ་མ་སྤྱི་བོར་བསྙེན། ཆོས་དབྱིངས་དྲི་མེད་
ཀ་དག་འོད་གསལ་དབྱིངས། ཆོས་ཉིད་དོན་ལ་གོམས་པར་འདོད་པ་རྣམས།
ཉམས་མྱོང་གནད་ལ་འཁེལ་བའི་གདེང་ཆེན་དགོས། སྐྱབས་འགྲོ་མེད་ན་
མཆོག་གསུམ་ཐུགས་རྗེ་མེད། ངེས་འབྱུང་མེད་ན་བཅས་སྡོམ་དམ་ཚིག་ཉམ།
སྙིང་རྗེ་མེད་ལ་སངས་རྒྱས་སྙིང་པོ་བྲལ། དམ་ཚིག་ཉམ་ན་གསང་སྔགས་སྣོད་
ནི་རལ། རྒྱུ་འབྲས་དགེ་སྡིག་བདེ་སྡུག་ཉེ་བར་ལེན། དམ་ཆོས་གང་སྒྲུབ་སྦྱོར་
དངོས་རྗེས་གསུམ་དང་། བསྐྱེད་རྫོགས་གཉིས་ལྡན་བརྟན་པ་ཐོབ་པ་གནད།
ཁོང་ཁྲོ་རེ་རེས་བདེ་བ་དགྲ་ལྟར་འཇོམས། ཡང་དག་དོན་ལ་གོམས་པར་བྱེད་
འདོད་ན། བསྟོད་དང་སྨད་ལ་དགའ་བའི་ངག་ཀྱལ་གཏམ། རང་གི་གྲུབ་
མཐའ་ཕྱི་རོལ་ཡིན་ཀྱང་བསྟོད། གཞན་གྱི་གྲུབ་མཐའ་ནང་བ་ཡིན་ཀྱང་སྨད།
དེ་འདྲའི་ལྟས་ངན་བདུད་དང་དམ་སྲིའི་རིགས། བསྟོད་སྨད་གནས་ལ་ངག་
རྒྱུན་བཙུགས་བྱས་ནས། རང་རྒྱུད་བདུད་རིགས་ཡིན་ཀྱང་བསྟོད་བསྔགས་
བྱེད། གཞན་གྱི་བརྒྱུད་པ་ལྷ་རིགས་ཡིན་ཀྱང་སྨད། དེ་འདྲའི་ནང་དབྱེན་
རྫུན་དེ་རྒྱལ་འགོང་ཡིན། རང་དང་མཐུན་ན་མི་དགེ་ཅན་ཡང་བསྟོད། མི་
- 244 -



མཐུན་ཚེ་ན་དགེ་བ་ཅན་ཡང་སྨད། མཐུན་པའི་ཕྱོགས་ལ་རྫུན་དབྱེན་ཅན་
ཡང་བསྟོད། རང་དང་མི་མཐུན་དྲང་སྲོང་ཡིན་ཀྱང་སྨད། རང་ཉིད་དགའ་
ན་འདྲེ་ངན་ཡིན་ཀྱང་བསྟོད། མི་མཐུན་ཚེ་ན་ཕན་པའི་ལྷ་ཡང་སྨད། དེ་
འདྲའི་ལྟས་ངན་གཟུང་འཛིན་གོལ་བའི་བདུད། དེ་འདྲ་སྤང་ནས་ཆོས་བཞིན་
བྱེད་པར་ཤོག ཆོས་མིན་ལོག་པའི་གེགས་དང་གོལ་སའི་ལམ། སྤང་ནས་
སངས་རྒྱས་ལམ་ལ་ཚུད་པར་སྨོན། བྱང་ཆུབ་སེམས་ཀྱི་རྩ་བ་སྙིང་རྗེ་ཡིན།
བདག་བསྟོད་གཞན་སྨོད་བསྐྱུར་ལ་དགེ་བ་སྒྲུབས། མཐོ་རིས་ཐར་བའི་ལམ་
བཟང་ད་རིས་རྙེད། ཚེ་འདི་སྟོང་ལོག་མ་གཏོང་ཆོས་པ་རྣམས། འདི་ཕྱི་
གཉིས་ཕན་གདམས་ངག་དེ་ཚོ་རེད། ཐུགས་ཀྱི་ག་འུར་བསྟིམ་ན་བདེ་བ་ཆེ།
ཚོགས་གཉིས་རྣམ་དཀར་ལམ་ལས་འཕྱུགས་མེད་ཤོག སྨོན་ལམ་རྒྱལ་བ་རྒྱ་
མཚོའི་བཟང་པོ་སྤྱོད། སྡུག་བསྔལ་གསུམ་གྱིས་མནར་བའི་འགྲོ་ཁམས་ཀུན།
ཇི་སྲིད་བྱང་ཆུབ་ཐོབ་པའི་རྒྱུར་གྱུར་ཅིག ཅེས་པའང་ཇོ་མོ་ལྔ་ཡིས་བསྐུལ་
ངོར་གངས་རི་ཐོད་དཀར་དུ་སངས་སྤྲུལ་པས་ཆུ་སྤྲེལ་ལོར་གདམས་པའོ། །
— 245
-



ཀྱིa za
མགརཚཇ་ཚགི་གཡུ་ཇ་ཨུའི་ཊིསྐོར།
ན་མོ་གུ་རུ། རྗེ་མཚན་ཉིད་ལྡན་པའི་བླ་མ་མཁྱེན། ཤ་ནི་སྙིང་རྗེ་ཅན་
གྱིས་ཟ། ཤ་ནི་འདྲེན་སྟོབས་ཅན་གྱིས་གསོལ། ཤ་ནི་བསོད་ནམས་བསགས་
པའི་རྫས། ཤ་ལ་ཁམས་གསུམ་སེམས་ཅན་དགྱེས། ཤ་ནི་ཡོན་ཏན་ཅན་གྱི་
ཚོགས། དེ་ནི་ཤ་ཡི་ཕན་ཡོན་ཡིན། དེ་དོན་མ་རྟོགས་གང་ཟག་ལ། ཤ་ནི་
སྙིང་རྗེ་ཚར་གཅོད་ཡིན། ཤ་ལ་དགའ་ཀུན་དམྱལ་བར་འགྲིམས། སྲོག་ལན་
གས་པའི་དུས་ཀྱང་མེད། ཤ་ལ་དགྱེས་ཀུན་སྲིན་པོའི་རིགས། ཤ་མཐོང་ཙ་ན་
མིད་པ་འདར། སྲོག་གི་དབང་པོ་འགག་པར་བྱེད། དེ་ཚོ་ཤ་ཡི་ཉེས་སྡིག་
ཡིན། སྣ་དུད་སྨོན་ལོག་རྫས་ངན་ཡིན། བུད་མེད་དུག་ལྔའི་རྩོད་གཞི་ཡིན།
ཆང་ནི་ཡོན་ཏན་ཡོངས་ཀྱི་གཞི། རྩ་ཁམས་གསུམ་ལུས་ཀྱི་གཞལ་ཡས་སུ། ཞི་
ཁྲོ་དགྱེས་པའི་ཚོགས་ཀྱི་རྫས། ཨམྲི་ཏ་ནི་དམ་ཚིག་གིས། རྟེན་རྫས་སྒྲུབ་རྫས་
མཆོག་གི་རྫས། སྔོན་བྱོན་རྒྱལ་བས་དམ་རྫས་གསུངས། ཡེ་ཤེས་རང་སྣང་
དཀྱིལ་འཁོར་ལ། མཚན་མ་དམ་རྫས་དཀྱིལ་འཁོར་དུ། ཤ་ཆང་ཟན་གསུམ་
ཚོགས་ཀྱི་རྫས། སྐུ་གསུམ་ཞིང་དུ་རྒྱལ་ ཐབས་ཆེར། མཆོད་ པས་ཚོགས་
གཉིས་རྫོགས་པར་གྱུར། དེ་དོན་མ་རྟོགས་གང་ཟག་ལ། ཆང་ནི་ཉེས་ཚོགས་
- 246 -



ཀུན་གཞི་ཡིན། སྒོག་པ་བྱིན་རླབས་ནུས་འཇོམས་ཏེ། དཀོར་ནི་རང་གཤེད་
མཚོན་ཆ་ཡིན། སྐུ་འཕྲོག་ལ་སོགས་བྱས་པའི་རྐྱེན། དམ་ཚིག་ཉམ་ནས་ན་
རག་ལྟུང་། སྐྱེས་རབས་ས་ཡི་རྡུལ་ཙམ་ལུས་བླངས་ཏེ། དེ་ཚེ་སྲོག་གཅོད་ཤ་
ཟ་ཆང་འཐུང་ནས། དམྱལ་བའི་ཁྲོ་ཆུ་ཁོལ་མ་དཔག་མེད་བཏུང་། ད་ནི་
ངོམ་པའི་དུས་ཞིག་ཨི་ཡིན་སྙམ། ཡིད་ལ་དྲན་ན་གློ་སྙིང་ཁ་རུ་ལྷུང༌། ད་ལྟ་
ཞེན་པ་ ལོག་ པ་ གདམས་ངག་ ཡིན། བྱང་ཆུབ་ སེམས་ པའི་ སྤྱོད་ པ་ ལས།
ཡུངས་མར་བཀང་བའི་སྣོད་བསྒྱུར་ནས། རལ་གྲི་ཐོགས་པའི་དྲུང་བསྡད་དེ།
ཁོ་ན་གསོན་སྡིག་འཇིགས་པ་ལྟར། བརྟུལ་ཞུགས་ཅན་གྱིས་དེ་བཞིན་སྒྲིམ།
དུག་གསུམ་རང་གྲོལ་གདམས་ངག་འདིས། སྐུ་གསུམ་རིག་པ་རྟོགས་པར་ཤོག
ཁམས་གསུམ་རྒྱུ་དྲུག་འགྲོ་བ་རྣམས། རང་གྲོལ་ཆོས་སྐུའི་དགོངས་ཀློང་དུ།
ཉེས་ཚོགས་སྒྲིབ་གཉིས་ཡོངས་གྲོལ་ནས། ཀུན་བཟང་རྒྱལ་སྲིད་ཐོབ་པར་ཤོག
ཅེས་པའང་དུས་མཐའི་ཆང་ནག་མཁན་ཉིད་ཀྱིས་གདམས་པའོ། དགེའོ། །
- 247 -



གློག་ཤུའི་གིས།''ན་དུ་ས]
*
D
ན་མོ་གུ་རུ། བསླུ་མེད་དྲིན་ཅན་མཆོག་གསུམ་སྐྱབས་སུ་མཆི། གང་
གི་ཐ་སྙད་ཡོངས་བྲལ་རིགས་བརྒྱའི་རྡལ། ཡོངས་གྲུབ་ཆོས་སྐུའི་ཞིང་ཁམས་
ལྷན་སྐྱེས་ཆེར། རྟག་ཆད་མུ་བཞི་གནས་སུ་དག་གྱུར་ཅིག
ཨཀྱེ་ཀྱེ་ལགས། འདི་ལྟར་མཚན་མར་ཤར་བ་ཡོད་དོ་ཅོག འཁོར་
བའི་རང་བཞིན་མེད་པར་མ་ཤེས་པས། དངོས་པོ་མཚན་མའི་ཆོས་ལ་བདག་
ཏུ་བཟུང་། ཤེས་བྱའི་ཆོས་རྣམས་གཟུང་ཡུལ་འཛིན་འཐས་འཕྱན། རྒྱུ་དང་
རྐྱེན་གྱི་རང་བཞིན་སྟོང་པའི་དབྱིངས། རྟེན་ཅིང་འབྲེལ་བར་འབྱུང་བ་སྒྱུ་མ་
དང་། སྨིག་རྒྱུ་མིག་འཕྲུལ་རྨི་ལམ་འགྱུར་རྫས་སོགས། ཀུན་བཏགས་མ་རིག་
གཉིས་སྣང་ལས་གཞན་མེད། འཁོར་འདས་སྟོང་དང་རྟེན་འབྲེལ་ཆོས་རྣམས་
ཀུན། འབྱུང་བ་རྟ་གདོང་རྡོ་རྗེའི་མེ་དཔུང་ལས། མེ་དང་གསེར་དངུལ་རིན་
— 248 --



ཆེན་རས་དར་དང་། ཆུས་བརླན་མེ་དང་འཇའ་ཚོན་གོས་སྣ་ཚོགས། ས་
ཁམས་ལ་བརྟེན་སྐྱེ་འགྲོའི་རིགས་གྱུར་དང་། དབང་ཆེན་ས་གཞི་རྡོ་རྗེའི་བ་
གམ་ལ། མེ་ཏོག་རྩི་ཤིང་སྨན་སྣ་དཔག་མེད་དང༌། རླུང་དང་དབུགས་ཀྱི་རྒྱུ་
བ་དཔག་མེད་དང་། ཁྱབ་པ་འདུ་བྱེད་འཁོར་བ་ནམ་མཁའ་དང༌། སེམས་
དང་བདེ་སྡུག་སྐྱེ་རྒ་ན་དང་འཆི། ང་དང་བདག་ཏུ་ལྟ་དང་གཞན་དབང་དང་།
མཚན་མར་ལྟ་དང་ཆད་པར་ལྟ་བ་དང་། སྟོང་པར་ལྟ་བ་ཀུན་གཞི་འབྱམས་པ་
སོགས། ལས་དང་ལུས་དང་རྣམ་ཤེས་ཚོགས་བརྒྱད་པོ། འདུ་ཤེས་འདུ་བྱེད་
བརྒྱད་ཁྲི་བཞི་སྟོང་འཁྲུལ། སོ་སོའི་ཐ་སྙད་སྐད་དང་གནས་དང་ཡུལ། ཁ་
དོག་སྣ་ཚོགས་རིགས་དང་མཚོན་ཆ་སོགས། རང་བཞིན་མེད་པར་མ་རྟོགས་
བར་གནས་ཞེས། མིང་གཟུགས་སྐྱེ་མཆེད་མུ་བཞི་དེ་བཞིན་ནོ། རིག་དང་མ་
རིག་གཉིས་ཀྱི་དབྱེ་བ་ལ། དག་པ་སངས་རྒྱས་ཞིང་ཁམས་སོ་སོར་བཞེད། མ་
དག་འགྲོ་དྲུག་སྲིད་གསུམ་ཀུན་གཞི་འཐུམ། ལས་སྣང་སྲིད་ན་བྱ་བ་གང་བྱེད་
ཀྱང་། རྒྱུ་མཐུན་ཁོ་ན་ཡིན་པར་རྒྱལ་བས་གསུང་། དཔེ་དབྱིབས་སྣོད་བཅུད་
འདོད་ཡོན་ལོངས་སྤྱོད་བྱེད། རང་རིག་ཡེ་ ཤེས་ རྟོགས་པར་བྱ་བའི་ཕྱིར།
ཚད་མར་མ་གོལ་སངས་རྒྱས་གོ་འཕང་ལམ། རྩིས་དང་སྒྲ་དང་བཟོ་དང་གསོ་
བ་དང༌། རྫས་སྦྱོར་འདུ་བྱེད་འདོད་ཡོན་གང་ལེགས་རྣམས། རྣམ་པར་
འཕྲུལ་དང་རྣམ་པར་གཏེར་དང་བཟོ། དངོས་མེད་རྟེན་འབྲེལ་དངོས་ཡོད་
ལུས་ཅན་གྱི། བསོད་ནམས་ཞིང་ས་ཕུན་ཚོགས་ལྔ་ཡིས་བྱེད། རྒྱུ་དང་ཐ་སྙད་
- 249 -



ལ་སོགས་དེ་ལས་སྣང་། གཟུགས་ཅན་གཟུགས་མི་སྣང་སོགས་རྣམ་པར་ཤེས།
དེ་བཞིན་ཉིད་དུ་གོལ་བར་མི་འཚོལ་སྤྱོད། དག་པ་སངས་རྒྱས་དག་པའི་ཀུན་
སློང་གིས། བསམ་པ་བཟང་པོའི་ལམ་ལས་ཕ་མར་བསྐྱངས། འགྲོ་དྲུག་ལས་
ཀྱིས་མ་འབྲེལ་ གཅིག་ཀྱང་མེད། ད་རེས་དོན་ཡོད་བྱའོ་ སྐལ་ ལྡན་ལགས།
དྲིན་ལན་སྲོག་གི་ལན་ཆགས་གང་ཡོད་དང་། ཤེས་དང་མ་ཤེས་རིག་དང་མ་
རིག་དབང་། ཉོན་མོངས་ལྔ་ནི་དབང་ཆེན་རང་བཞིན་འདས། ཡེ་ཤེས་རང་
བཞིན་མཚན་མར་འཛིན་པས་སྒྲིབ། ཤེས་བྱ་ཅུང་ཟད་ཙམ་ལ་བློ་གཏད་ནས།
རྐྱེན་ངན་འཆི་བ་བཟློག་པའི་གདེང་མ་རྟོགས། དེ་དོན་ཤེས་པར་མཛད་ན་
མཆོག་གསུམ་དང་། སྐྱབས་གསུམ་རྩ་གསུམ་སྐུ་གསུམ་ལམ་རིག་སྟོང་། ངོ་བོ་
རང་བཞིན་ཐུགས་རྗེའི་གདེང་རྙེད་ནས། ཚེ་འདིར་གྲོལ་བ་བཞི་ལྡན་གནད་
དུ་མཛོད། བུམ་པའི་རང་བཞིན་ནམ་མཁའི་ནམ་མཁའ་ལ། འོད་དང་ཟེར་
ཉིད་རྟགས་མཚན་མཁའ་ཉིད་ལས། གཞན་ནས་མེད་དོ་ཆོས་འབྱུང་འདི་ཞེས་
བྱ། གཞོན་ནུ་བུམ་སྐུའི་དགོངས་རྒྱའི་གནད་གྲོལ་ཕྱིར། བླུན་པོས་ཚིག་གིས་
ལུང་ལ་མ་སྙོབས་ཀྱང་། དོན་དེ་ཡིན་སྙམ་གང་ཤར་བྲིས་པའོ། ཅེས་གངས་
རིའི་ཁྲོད་ནས་སངས་སྤྲུལ་པས་གདམས་པའོ། དགེའོ་སརྦ་མངྒ་ལཾ། །
— 250
ཡ་



འཚོང་བ་སྤྲོ་དུས་ཚོང་དཔོན་དག་
ཀློང་དྲུག་གི་དྲིསsleན་དུ་སྨྲས་
ན་མོ་གུ་རུ། རྗེ་ མཚུངས་མེད་བླ་ མ་ གཏན་དུ་མཁྱེན། འདི་ སྣང་
འཁོར་མཚོ་སྒྲོལ་བར་ཤོག ཆོས་དར་བ་བོད་ཀྱི་ཡུལ་དུ་སྐྱེས། བློ་འཁྲུལ་ནས་
ཚོང་དང་གཡོ་སྒྱུའི་ལས། འགའ་བསྒྲུབ་ནས་འཇིག་རྟེན་འགྲུབ་པ་དཀའ།
རྒྱུ་མེད་ན་མི་ གྲལ་ འགྲོ་ ཐབས་མེད། རྒྱུ་ཡོད་ན་ རྒྱུ་ ལ་ གཡོག་ བྱེད་དཀའ།
དེའི་བར་ན་ཆོས་ཞིག་མི་འགྲུབ་གི། རྟེན་དལ་འབྱོར་སྟོང་ལོག་ཚོང་གིས་བྱས།
སྡུག་གི་ལས་མཐའ་ཚོང་གི་བྱས། ཐར་མེད་ཀྱི་དམྱལ་བ་འཁོར་བས་སྒྲུབ།
ཉེས་ལྟུང་ཆར་བཞིན་དུ་འབེབས་པ་ཁོང་ཁྲོའི་དབང་། གཡོ་སྒྱུ་སྣ་ཚོགས་ཤིག་
བྱེད་དགོས་བུད་མེད་ཤུགས། དམྱལ་བའི་བུད་ཤིང་ཞིག་བྱེད་དགོས་གྲོགས་
ངན་དབང་། བླ་ མཆོད་ འཁོན་ འཛིན་ ཞིག་ དགོས་ པ་ ཆགས་ སྡང་ ཆེར།
གཤིས་ངན་བཅོས་རྒྱུ་མེད་པའི་མི་ཚེ་ལ་སྡུག་པོ། བདེ་མེད་འཁོར་ངན་བཟའ་
བཏུང་།ཁ་འཛིན་དེས་བྱེད་འདུག སྐྱ་མིན་སེར་གོས་གྱོན་ནས་ཚོང་ཆེན་གྱི་
འཁོར་ལོ། སེར་མིན་གྲལ་ནས་ཐོན་པས་སྐྱ་བོ་དང་འགྲོགས་ཏེ། མི་དགེའི་
ལས་གྲལ་སྣ་ཚོགས་གར་ཡང་ན་ཐོན་འདུག བླུན་རྨོངས་པ་ལ་མགོ་བསྐོར་
- 251 -



གྲངས་མེད་ཤིག་གཏོང་ནས། ཚེ་ཐུང་ནད་མང་ཨ་ཅེའི་ཞལ་ངོ་ལ་འཛུམ་
འདུག བཙུན་གཟུགས་དབུ་སྤྲ་སྦྱར་བའི་ཚོང་དཔོན་ནི་ངོ་མེད། ལན་ཚྭ་ཆུ་
རུ་ཐིམ་བཞིན་བག་ཆགས་ ལ་ འབུངས་ ཤིག མི་ནག་ཁྱིམ་པའི་བུ་མོ་ཚོང་
རོགས་ལ་མཛེས་ལགས། རང་སྐྱོན་ཆེན་པོ་ཡོད་པའི་ཨ་ཇོ་ང་དེ་ལྟར། དུས་
ནམ་ཡང་བྱང་ཆུབ་སྒོམ་པ་ནི་ལེགས་མོད། ཅེས་དང་། ཨོ་ན་ཇི་ལྟར་ཚོང་
བྱེད་དགོས་པ་རེད་དྲིས་ལན་དུ། ཀྱེ་ཀྱེ་ལགས། འདིར་འཁོར་འདས་གཉིས་
ཀྱི་སོ་མཚམས་ན། དགེ་སྡིག་གཉིས་སྤང་སྒྲུབ་ཚོང་པ་ལེགས། ཁེ་ཉེན་གཉིས་
ཀྱི་སོ་ཁ་ན། སངས་རྒྱས་སེམས་ཅན་འཁོར་འདས་གཉིས། ཁེ་དབང་སངས་
རྒྱས་ཉོ་བ་ལེགས། ཉོན་མོངས་ཡེ་ཤེས་རང་དབང་གཉིས། ཡེ་ཤེས་ཉོ་བའི་
ཚོང་དཔོན་དགེ། རེ་དོགས་གཉིས་ཀྱི་རྒྱུ་ནོར་དང་། གཟུང་འཛིན་གཉིས་ཀྱི་
ལྕགས་ཆའི་རིགས། ཡུལ་མེད་ཟངས་ཐལ་བཙོང་ན་ལེགས། ལྟ་སྒོམ་སྤྱོད་
པའི་ལ་ཆེན་ལ། ཚད་མེད་རྣམ་བཞིའི་ཐང་ཆེན་ནས། འཁྲུལ་འབྱམས་སྒྱུ་མ་
བཙོང་ན་ཁེ། སྡུག་བསྔལ་མང་པོའི་གྲོང་ཞིག་ན། ཉོན་མོངས་དར་ཟབ་
གྲངས་མང་ཡང་། བྱང་ཆུབ་སེམས་ཉིད་ཉོ་རྒྱུ་དཀོན། རྒྱུ་འབྲས་གཉིས་ཀྱི་ཉོ་
ཚོང་ལ། བདེ་སྡུག་གཉིས་ཀྱི་ཚོང་པ་འདི། ཀུན་བཟང་རྒྱལ་སར་སླེབས་པ་
དཀའ། དོན་ཆེན་སྒྲུབ་ན་གདམས་ངག་སྒོམས། ཅེས་སྨྲས་སོ། དཔལ་ཡུལ་
སངས་ཤིས་སྤྲུལ་སྐུས་ཚོང་དཔོན་བློ་གྲོས་ལ་སྨྲས་སོ། དགེའོ། །
— 252
-



རླངས་འཁོར་གཏོང་བའི་མགུར་མའི་སྐོར།
ན་མོ་གུ་རུ། རྗེ་མཚུངས་མེད་བླ་མར་སྤྱི་བོར་མཆོད། འཇིག་རྟེན་བྱ་
བྱེད་ཆོས་དང་མ་མཐུན་ན། ཆོས་ཚུལ་བསྐྱངས་ནས་ སྡིག་ པའི་ལས་ཀར་
འབྲེལ། དེ་བཞིན་བྱ་སྤྱོད་ཆོས་ལས་མ་འདས་ན། སྡིག་པ་ཆོས་སུ་འགྲོ་བར་
གདའ་འོ་ཞེས། རྒྱུ་རྐྱེན་རྟེན་འབྲེལ་ ཕུན་ཚོགས་འདུས་ པ་ ལས། རླངས་
འཁོར་འདི་ཡང་བྱང་ཆུབ་རླུང་གི་རྟ། རང་བྱུང་གློག་གི་རྒྱུ་ནི་དངོས་པོ་མེད།
ནུས་པའི་རང་བཞིན་སྟོང་གསུམ་འཐག་ཏུ་བྲན། དེ་ཡང་ཡེ་ཤེས་རང་རྩལ་
རིག་པའི་གློག ཆོས་ཉིད་དོན་གྱི་བརྡ་རྟགས་དབྱིབས་ཀུན་མཛེས། ཆོས་
ཅན་འགྲོ་དོན་མཛད་ཕྱིར་མགྱོགས་ཤིང་མྱུར། བདེན་པ་གཉིས་ཀྱི་སྟོབས་
ཤུགས་དང་ལྡན་པའི། གྱེན་རྒྱུ་ཐུར་སེལ་མེ་མཉམ་སྲོག་རྩོལ་རླུང་། དབུགས་
ཀྱི་བྱེད་ལས་ཚང་ཞིང་མཉེན་པ་དང་། ཆོས་ཉིད་སྒྲ་དང་འཁོར་ལོ་འཕྲིན་ལས་
བཞི། ཁ་ཕྱོགས་འཁོར་འདས་གང་ལའང་བསྒྱུར་ཐུབ་པའི། བྱམས་པའི་
བཞུགས་ཚུལ་ཙོག་པུར་ཞབས་གཉིས་ཀྱང་། དྲན་ཤེས་བརྟན་ཕྱིར་གྱེན་ཐུར་
ས་ཞེས་ཁྲེ། ངན་སོང་སྒོ་གཅོད་སྡུག་བསྔལ་ཞི་བར་བྱེད། འགྲོ་དོན་སེམས་ཀྱི་
ཁ་ལོ་ཐར་ལམ་བསྒྱུར། མ་རིག་སྒྲིབ་བསལ་སྒྲོན་མེ་དུ་མར་ལྡན། གཏི་མུག་
- 253 -



མེད་ལ་ངལ་དུབ་མི་གདའ་སྟེ། ཕྱི་རྐྱེན་རྒོལ་འཇོམས་འབྱུང་ལྔའི་དྭངས་མའི་
ཤེལ། སྣང་སྟོང་འོད་གསལ་ཡེ་ཤེས་སྒྱུ་མའི་སྐུའི། སྐུ་གསུམ་རང་བཞིན་
ཐུགས་རྗེའི་འཕྲིན་ལས་དཔལ། བསམ་དོན་ཡོངས་གྲུབ་མོ་ཊའི་འཕྲུལ་འཁོར་
འདི། བྱ་བྱེད་རྣམ་དག་རྡོ་རྗེའི་ཆོས་སྐྱོང་དང་། རྩ་བ་གསུམ་གྱི་རབ་གནས་
ཡས་རིམ་ཚུལ། སངས་རྒྱས་སྤྱན་དང་མ་ཀའི་མཁའ་ཀློངས་ཡངས། ཡེ་ཤེས་
མེ་རླུང་ནམ་མཁའི་མཁའ་དབུགས་སོགས། དབང་སྡུད་ལས་བྱེད་བདུད་རྩིའི་
ས་སྣུམ་འབར། སྐུད་ལམ་རྩ་དང་བརྡར་སྣུམ་བརྟེན་སྣུམ་སོགས། ཚོགས་
གཉིས་སྣུམ་གྱི་བྱེད་ལས་ཡོངས་ཚང་བའི། སྲིད་གསུམ་འདི་ན་བགྲོད་པའི་
སྡུག་བསྔལ་སེལ། རེ་འདོད་མྱུར་བསྐང་རིན་ཆེན་རྣོ་ལྕགས་ཀྱི། འབྱུང་བ་
འདུས་པ་རྟེན་འབྲེལ་བཅུ་གཉིས་ལེགས། སྙིང་པོའི་དོན་ཆེན་སྒྲུབ་པ་བླ་མའི་
དྲུང༌། ཏཾ་ནི་མགྱོགས་དལ་ཐེག་པ་ཆེ་ཆུང་ཚུལ། བང་ཆེན་བང་ཆུང་དབང་
པོ་རབ་འབྲིང་ཐའི། གདམས་ངག་ཆོས་ཚུལ་རྣམ་བཞག་བགྲངས་པའི་དོན།
གཞན་ཡང་སངས་རྒྱས་ཡོན་ཏན་འཕྲིན་ལས་ཀྱིས། ཆོས་མཐུན་བཟང་པོ་བརྡ་
དོན་དཔག་མེད་ཡོད། དེང་འདིར་མི་ཁོམ་དུས་ཀྱིས་ལས་ཀའི་བྲེལ། བཀྲ་
ཤིས་རྒྱན་གྱིས་དོན་གཉིས་བསམ་འགྲུབ་སྨོན། ཅེས་པའང་སྤྲུལ་སྐུ་སངས་ཤིས་
ལ་ཁྱེད་ཀྱི་བླ་ཆོས་བྱེད་བཞིན་མོ་ཊ་གཏོང་རྒྱུ་ནི་སྡིག་པའི་ལས་ཅིག་རེད་ཅེས་
དྲིས་ལན་དུ་མདོ་ཁམས་བླ་རུང་ཐེག་གསུམ་གླིང་ནས་ས་ཡོས་ལོར་སློབ་ཚོགས་
མང་པོ་ལ་སངས་སྤྲུལ་པས་གང་ཤར་དུ་སྨྲས་སོ། དགེའོ་སརྦ་མངྒ་ལཾ། །
- 254
–་



གནས་ལུགས་དོན་སྟོན་གྱི་མགུར་མ།
ཨ་ཀྱེ་གསོན་དང་སྐལ་བཟང་བུ་སློབ་རྣམས། འདི་ཕྱིའི་སྐྱབས་གནས་
མཆོག་གསུམ་ལ། དད་པ་འགྱུར་ལྡོག་མེད་པ་དང༌། དམ་ཚིག་ངོ་ལྐོག་མེད་
པ་དང་། སྒྲུབ་ལ་ཡེངས་མེད་བརྩོན་འགྲུས་རྣམས། དམ་པའི་ཆོས་ཀྱི་སྲོག་རྩ་
ཡིན། དགེ་བ་ཆེ་ཕྲགང་སྒྲུབ་ཀྱང་། སྦྱོར་དངོས་རྗེས་གསུམ་ཚང་བ་དང་།
མ་གྱུར་ སེམས་ ཅན་ཐམས་ ཅད་ལ། བྱམས་ སེམས་ སྙིང་ རྗེ་ སྒོམ་ པ་ གཅེས།
འདི་ལྟར་སྣང་བའི་འཁོར་འདས་ཆོས། སྟོང་ཉིད་གཅིག་ཏུ་རྟོགས་པ་དང་།
རང་རིག་སྤྲོས་བྲལ་ཆོས་ཀྱི་སྐུའི། རང་ངོ་ཤེས་པ་ལྟ་བ་སྟེ། དམིགས་གཏད་
བསྒྲོག་གིས་མ་བཅིང་པར། ད་ལྟའི་ཤེས་པ་མ་བཅོས་པའི། ངང་དུ་རང་
བཞག་སྒོམ་པ་ཡིན། ལྟ་སྤྱོད་ཕྱོགས་རེར་མ་གྱུར་ཅིང་། སྒོ་གསུམ་བྱ་བྱེད་
ཐམས་ཅད་ཀུན། ཆོས་དང་མཐུན་པར་སྦྱོད་པའི་གནད། འདི་དག་ཉམས་
ལེན་སྙིང་པོ་ཡིན། དཔལ་ལྡན་བླ་མའི་བཀའ་དྲིན་གྱིས། ཚེ་འདིར་སངས་
རྒྱས་ཐོབ་གྱུར་ཅིག ཅེས་རྒྱལ་མོ་ཚ་བའི་རོང་ནས་ཤེས་རབ་འོད་ཟེར་གྱིས་
སྐུལ་ངོར་གཏེར་སྟོན་རང་གིས་སྨྲས་པའོ།
- 255 -



#
IMPR
1
，
#
% @
#
% @
གང་
%A5
，
III
༡7/
གདངས
ལྷོཛ་བྲགཉཝསྒོཊ་ཆེན་པོ་ཤིས་ལྷུན་
་གནས་ལུཊ་བཞུགགས་སོ།
#
//w
ལྷ
RE
GI
E
ན་མོ་གུ་རུ། བདག་གི་རྩ་བའི་བླ་མ་རིན་པོ་ཆེ་སངས་རྒྱས་དངོས་
མཐོང་གི་ཞལ་གདམས་ཉམས་སུ་བླང་བ་ནི་ཚེ་འདིར་འཁོར་བ་རྔམ་པོ་ཆེ་ཞེས་
བྱ་བའི་གནས་ལས་ངེས་པར་གྲོལ་བའི་ཆེད་དུ་གསོལ་བ་གདབས་པ་དང་། རྩ་
གསུམ་ཀུན་འདུས་ཡུམ་ཆེན་ཁྲོས་མའི་དགོངས་ཀློང་ཡངས་པར་རྟོགས་པའི་
ཕྱིར། མོས་གུས་དཀར་པོ་གཅིག་ཐུབ་ཞིག་ཡོད་ན་བླ་མའི་བྱིན་རླབས་སྙིང་ལ་
ཞུགས་ནས་མཆོག་ཐུན་མོང་གི་དངོས་གྲུབ་ཚེ་འདི་ཉིད་ཐོབ་པར་བྱ་བ་བརྩོན་
འགྲུས་དྲག་པོས་འབད་པའི་སྟོབས་དང་དག་སྣང་ཕྱོགས་མེད་དུ་སྦྱོང་བའི་ནུས་
པ་སྨིན་ནས་གྲོལ་བ་བཞི་ལྡན་གྱི་ཁྱད་ཆོས་ཟབ་མོའི་མྱུར་ལམ་རྫོགས་པ་ཆེན་
པོའི་ཡེ་ཤེས་མངོན་དུ་གྱུར་བར་བྱ་བ་ནི་གནད་དམ་པའོ། བླ་མ་ལ་ཕྱག་འཚལ་
ལོ། དེའང་ཨོ་རྒྱན་ཆེན་པོའི་ཞལ་ནས། ཆོས་ཀྱི་རྩ་བ་མ་གཅོད་སེམས་ཀྱི་རྩ་
བ་ཆོད། སེམས་ཀྱི་རྩ་བ་ཆོད་ན་གཅིག་ཤེས་ཀུན་གྲོལ་གྱུར། སེམས་ཙ་མ་
ཆོད་ཀུན་ཤེས་གཅིག་བརྡུག་གྱུར། ཞེས་གསུངས་པས་སེམས་དོན་ཉམས་ལེན་
- 256 -



དངོས་ལ་འཇུག་པའི་ཚེ། ལུས་དྲང་པོར་བསྲང་། རླུང་རོ་རང་བབས་སུ་གློད།
མིག་གདངས་ཟུམ་མཉམ་པ་མདུན་གྱི་ནམ་མཁར་ཅེར་རེ་བལྟ། སེམས་ལ་མ་
གྱུར་འགྲོ་དྲུག་གི་སེམས་ཅན་ཐམས་ཅད་ཀྱི་དོན་དུ། རང་རིག་ཀུན་ཏུ་བཟང་
པོའི་རང་ཞལ་ལ་བལྟ་སྙམ་དུ། རྩ་བའི་བླ་མ་ཡུམ་དང་བཅས་པ་གུ་རུ་པད་མ།
ཡབ་ཡུམ་གཉིས་མེད་ཀྱི་སྒྱུ་འཕྲུལ་རོལ་བའི་སྐུ་གསུང་ཐུགས་ཀྱི་གསང་གསུམ་
ཆེན་པོར་གསོལ་བ་དྲག་ཏུ་འདེབས། ཐུགས་ཡིད་བསྲེས་ཏེ་མཉམ་པར་བཞག་
གོ། ཅེས་དེ་ལྟར་མཉམ་བཞག་རིག་སྟོང་གསལ་ཆའི་ངང་། ཡུན་དུ་མི་གནས་
སེམས་ཞེས་བྱ་བ་སྟེ། འཚབ་འཚུབ་ཟིང་ཟིང་བྲག་སྟེང་སྤྲེའུ་འདྲ། དེ་ནི་
སེམས་ངོའི་རྟོག་པ་མ་ཡིན་ནོ། རྣམ་པར་རྟོག་པའི་རང་རྩལ་དེ་ཉིད་ཡིན།
ཁོ་བོས་རྗེས་སུ་འབྲངས་ན་རྣམ་རྟོག་ཡིན། མི་དྲན་དྲན་དགུ་མི་དགོས་པ་ནི་
མེད། མི་བྱེད་དགུ་བྱེད་དཔྱིད་ཀྱི་བསེར་མ་འདྲ། སྔར་ཡང་འཁོར་བའི་མཚོ་
རུ་དེ་ཡིས་འཕེན། ཕྱིས་ནས་འཕེན་པ་ནག་ཐུམ་ཐག་གིས་ཆོད། ད་ནི་རྣམ་
རྟོག་ནག་འབྱམས་བཅད་ན་ལེགས། དེ་ལྟར་རིག་པ་ཁོ་བོ་གང་འདྲ་ཞིག ཅི་
འདྲ་འདུག་ཟེར་དཔེ་ནི་སྟོང་སང་ངེ་། རྒྱ་ཆད་ཕྱོགས་ལྷུང་བྲལ་བའི་གསལ་
སངས་སེ། འཁོར་འདས་སྒྲིབ་གཡོག་བྲལ་བའི་ཡང་ཁྲོལ་ལེ། འཁོར་འདས་
རོ་སྙོམས་བདེ་བ་ཆེན་པོ་ཞིག དངོས་མཚན་གྲུབ་པ་མེད་པ་དེ་ཡིན་ནོ། དེ་
ལ་རིག་པ་ཁོ་བོའི་རང་མདངས་ཟེར། འཁོར་འདས་ཆོས་རྣམས་མ་ཁྱབ་པ་ནི་
མེད། ཡེ་ནས་རང་དང་ལྷན་སྐྱེས་འབྲལ་མ་མྱོང་། བྱ་རྩོལ་བློ་འདས་རྫོགས་
པ་ཆེན་ པོ་ སྟེ། དེ་ལྟར་ཀུན་ཁྱབ་ བདེ་ གཤེགས་ སྙིང་ པོའོ། ཅེས་ པའང་།
- 257 -



རིག་པ་རང་ངོ་ཤེས་པའི་ཚེ་ན་བདག་ཉིད་ཅི་འདྲ་ཞིག་འདུག་ཟེར་ན། རང༌
རིག་རང་ངོ་ཤེས་ཀྱང་བརྗོད་མི་ཤེས་པ། ལྐུགས་པའི་རྨི་ལམ་ལྟ་བུ། སྐྱོང་
མཁན་རང་དང་སྐྱོང་རྒྱུའི་རིག་པ་གཉིས་སོ་སོར་འབྱེད་མི་ཤེས་པ་ཞིག་འདུག
དེ་ལྟ་བུའི་རིག་སྟོང་ཀློང་ཡངས་པ་ཆེན་པོའི་ཐོག་ཏུ་རང་བབས་སུ་རྗེན་ནེར་
བཞག་ཙ་ན། སྔར་སྐད་ཅིག་ཙམ་སྡོད་མི་ཐུབ་པའི་མི་དྲན་དགུ་དྲན་བྱ་བྱེད་
རྣམ་འགྱུར་ལྷ་མོ་གར་བྱེད་པ་དང་སྤྲེའུ་རྩེད་མོ་འདྲ་བའི་རྣམ་རྟོག་ཕུང་རྒན་ཁོ་
ལ་ཅི་བྱེད་འདི་བྱེད་མེད་པར་རིག་པ་སྤྲིན་མེད་ནམ་མཁའ་གཡའ་དག་པ་ལྟ་
བུའི་ཀློང་དུ། རྣམ་རྟོག་གི་འགྱུ་བ་ཡལ་ཤོར་དེ་འཐོར་ཤོར་ནས་རང་ཞིག་ཏུ་
སོང་ན་རྣམ་རྟོག་ཁོའི་དབང་ཤེས་ཐམས་ཅད་རིག་པ་ལ་ཤོར་བ་ཡིན། རིག་པ་
རང་གནས་ ཆོས་ སྐུའི་ཡེ་ ཤེས་ འདི། ཉི་ མའི་ སྙིང་ པོ་ བཞིན་དུ་ རྗེན་ནེ་ བ།
ལྷང་ངེར་འདུག་པ་རིག་པའི་གཤིས་ལུགས་ཡིན། དེ་ནི་དུས་གསུམ་རྒྱལ་བའི་
དགོངས་པའོ། ཅེས་དང་། འོ་ན་དེ་ལྟ་བུའི་རིག་པ་དེ་སུས་ངོ་སྤྲད་ཐག་གང་
ལ་གཅོད། གདེང་ཇི་ལྟར་འཆའ་ཟེར་ན། རིག་པ་དང་པོ་བླ་མས་ངོ་སྤྲད་
པས་རང་ངོ་རང་གིས་ཤེས་ནས། ངོ་རང་ཐོག་ཏུ་འཕྲོད། འཁོར་འདས་ཀྱི་
ཆོས་ཇི་ལྟར་སྣང་ཡང་རིག་པ་རང་གི་རྩལ་ལས་མ་འདས་ན། ཐག་གཅོད་ས་
རིག་པ་ གཅིག་ ཐོག་ ཏུ་ཆོད། རྣམ་རྟོག་གང་ཤར་ ཐམས་ ཅད་རྒྱ་མཚོའི་རྦ་
རླབས་རྒྱ་མཚོ་ལ་ ཐིམ་ པ་ལྟར། གདིང་གྲོལ་ ཐོག་ ཏུ་བཅད་པས་བསྒོམ་བྱ་
བསྒོམ་བྱེད་ཐམས་ཅད་ལས་འདས་པ་བསྒོམ་འཛིན་གྱི་བློ་དང་བྲལ་བ་ཞིག་
དགོས་གདའ་འོ། འོ་དེ་འདྲ་ཡིན་ན་མ་བསྒོམ་ཀྱང་ཆོག་འདུག་མོད་ཟེར་ན།
— 258 —
-



དེ་ལྟར་ག་ལ་ཡིན། རིག་པ་ངོ་ཤེས་པ་ཙམ་གྱི་གྲོལ་བའི་ས་ལ་སླེབ་པ་མིན་ཏེ།
ང་རང་ཚོ་ཚེ་རབས་ཐོག་མེད་ནས་འཁྲུལ་བའི་བག་ཆགས་ཀྱི་སྦུབས་སུ་འཐུམ།
སྔར་ནས་ད་ལྟའི་བར་དུ་རྣམ་རྟོག་ཁོའི་རྫུན་འོག་ཏུ་ཚུད་ནས་མི་ཚེ་སྟོང་ཟད་
མང་པོ་སོང་། འཆི་དུས་གར་འགྲོའི་རང་དབང་དང་བྲལ་ནས་ལས་ཀྱི་རྗེས་སུ་
འབྲངས་ནས་སྡུག་བསྔལ་ཁམས་གསུམ་འཁོར་བར་འདུ་བྱེད་པ་ངེས་ཅན་དེ་
རེད། སྡུག་བསྔལ་མྱོང་དགོས་པ་ཡིན་ནོ། དེས་ན་ད་ལྟ་རིག་པ་ངོ་འཕྲོད་པ་
དེའི་རྒྱུན་བསྐྱངས་ནས་བསྒོམ་དགོས་པ་ཡིན། རིག་འཛིན་སྔོན་བྱོན་དམ་པའི་
ཞལ་ནས། རང་ངོ་འཕྲོད་ཀྱང་གོམས་འདྲིས་མ་བྱས་ན། རྣམ་རྟོག་དགྲས་
ཁྱེར་གཡུལ་ངོའི་བུ་ཆུང་འདྲ། ཅེས་གསུང་པ་དང༌། སྤྱིར་སྒོམ་དགོས་ཞེས་པ་
དེ་འདི་ལྟར་རང་ བབས་ གཉུག་མའི་ དྲན་ པས་ རྒྱུན་བསྐྱངས་ཏེ། རིག་ པ་
ཡེངས་འཛིན་མེད་པ་གཉུག་མའི་གཤིས། གོམས་ནས་འདྲིས་པས་བརྟན་པ་
ཐོབ་པ་དགོས། གོམས་འདྲིས་བྱེད་ཚུལ་བསྒོམས་ཚེ་རྣམ་རྟོག་ཀུན། ཤར་
གྲོལ་དུས་མཉམ་རིག་པ་ཁོང་ནས་གློད། ཤར་ཚེ་རྣམ་རྟོག་འདི་ཞེས་མི་བྱ་བར།
ཤར་བ་དགྲ་རུ་མི་བལྟ་ཤར་ཐོག་ཏུ། རང་སར་རྟོག་པའི་བཟང་ངན་རོ་སྙོམས་
གནད། མི་ཤར་ཚེ་ན་ཨེ་འཆར་མི་ལྟ་བར། མ་ཤར་སྟེང་དུ་རང་སར་གཉུག་
མར་ཞོག བསྒོམ་ཚེ་རྣམ་རྟོག་ཧྲག་པ་ཐོལ་གྱིས་ཤར། དེ་ཚེ་ངོ་ཤེས་རང་སར་
གྲོལ་བ་སླ། ཕྲ་མོའི་རྣམ་རྟོག་འགའ་ཙམ་ཤར་ཟིན་ཀྱང་། མ་ཟིན་རྣམ་རྟོག་
འཕྲོ་བ་འབྱམས་ཤོར་ནས། ཧ་མ་གོ་བས་རྣམ་རྟོག་འོག་འགྱུ་དེ། སྒོམ་པ་
འཇབ་རྐུན་དབང་སོང་དྲན་སཱ་གལ། སྤྱོད་ལམ་རྣམ་བཞི་དྲན་པའི་རྒྱུན་སོ་
— 259 –



འཛུགས། མཉམ་བཞག་རྗེས་ཐོབ་གང་གི་སྐབས་སུའང་། ཡོད་པར་བྱུང་ངོ་
སྙམ་ན་དེ་ཀ་རང་། དུས་གསུམ་མཁྱེན་པ་པད་མ་འབྱུང་གནས་ཀྱིས། བརྒྱད་
ཁྲི་བཞི་སྟོང་ལབ་ཀྱང་གོ་དོན་གཅིག གཅིག་ཤེས་ཀུན་གྲོལ་རང་རིག་རང་ངོ་
སྐྱོངས། ཅེས་ གསུངས། མ་ བསྒོམ་ གདེང་ མི་ ཐོབ་ པས་ སྒོམ་ པ་ གནད།
བསྒོམ་ན་གདེང་ཆེན་མི་འགྱུར་ཇི་ལྟར་ཐོབ། ཨ་འཐས་གཉིས་སྣང་འཛིན་པ་
དམ་པོ་དེ། རིམ་གྱིས་བྲི་ཞིང་དགའ་སྡུག་རྩོལ་སྒྲུབ་ཉུང༌། བླ་མ་ལ་གུས་མོས་
གུས་ཇེ་འཕེལ་དང་། སྐྱིད་སྡུག་གནས་ལ་ཡིད་སྨོན་མི་བྱེད་པར། འགྲོ་ལ་
སྙིང་རྗེ་ངེས་འབྱུང་ཇེ་འཕེལ་དང་། ཉོན་མོངས་ཕྲག་དོག་གཏི་མུག་བྲི་བར་
གྱུར། ཀུན་ལ་དག་པའི་སྣང་བ་འཆར་བ་དང་། ལས་འབྲས་ཞིབ་ཅིང་དགེ་
སྡིག་སྤང་བླང་མཁས། དེ་ལྟར་སྒོམ་པའི་ཡེ་ཤེས་ནང་རྟགས་ཡིན། ཕྱི་ཚུལ་
གུས་ཤིང་ཞི་བའི་རྣམ་འགྱུར་དང་
། གསང་རྟགས་ཉམས་ལེན་འཁྲུལ་བ་མེད་
པ་ཡིན། གཟུང་འཛིན་རང་ཡལ་སངས་ནས་གསེར་རྡོ་མཉམ། ཟན་དང་
སྐྱག་པ་མཉམ་ལ་ལྷ་འདྲེ་མཉམ། དགེ་སྡིག་ཞིང་ཁམས་དམྱལ་བ་མཉམ་པར་
གྱུར། འདམ་ཁ་མི་ཤེས་མཉམ་ཉིད་གདེང་ཆེན་ཐོབ། དེ་འདྲ་མ་རྟོགས་
དམྱལ་ཁམས་ཟད་པ་མེད། དགེ་སྡིག་འབྲས་བུ་བསླུ་བ་མེད་པ་ཡིན། སངས་
རྒྱས་ཆེན་པོ་པད་མ་འབྱུང་གནས་ཀྱིས། ལྟ་བ་ནམ་མཁའ་ལས་ཀྱང་མཐོ་བ་ལ།
རྒྱུ་འབྲས་བག་ཕྱེ་བས་ཀྱང་ཞིབ་དགོས་གསུང་། དེ་ལྟར་རྫོགས་པ་ཆེན་པོའི་
སྒོམ་སྤྱོད་གནད། ལྟ་བ་མེད་ལ་རྫོགས་ཆེན་ཡིན་སྐད་ནས། ཁ་ནས་སྐྱུགས་དྲི་
སྣ་ནས་དུད་པ་ཕྱུར། རྐུབ་ནས་རྟུག་དྲི་ཚུབས་སེ་ཉལ་འདུག་ནས། དཀོར་ཁ་
- 260
-



་
，
གྲོང་ཅོག་གཏོ་སྒྲུབ་འདྲེ་འདུལ་བྱེད། དུས་བསྙེན་ཙམ་ཡང་མེད་པའི་སྔགས་
པ་སྐད། ཤི་བའི་ཚེ་ན་ཡན་ལག་བཞིས་དོང་བརྐོ། སྐྱག་པ་མཚངས་རྟགས་རྒྱ་
མ་གང་ཙམ་རྐུབ་ནས་རྡོལ། འདོད་ཞེན་ཟས་གོས་གནས་གྲོགས་ཉེ་འབྲེལ་
ཀུན། འདི་རུ་ཤོག་ཅེས་ཚེ་ནི་ཕྱི་མར་འགྲོ། དེ་དུས་གདམས་ངག་མེད་ན་འོ་
བརྒྱལ་ལགས། དད་མོས་དམ་ཚིག་རྣམ་དག་གཞིར་བཟུང་ནས། བརྩོན་
འགྲུས་དྲགས་པོའི་ཉམས་སུ་ལེན་ནུས་ན། དོན་མེད་ཚེ་འདིའི་གཏམ་དང་
གནས་གོས་གྲོགས། ཐམས་ཅད་ཆོས་གེགས་ཡིན་པས་དགོས་པ་མེད། ཁེ་
དབང་མཚན་སྙན་བཀུར་སྟི་ཆོས་བརྒྱད་པོ། ལམ་གེགས་རྔམ་ཆེན་ཡིན་པས་
ལས་ངལ་ཆེ། དེས་ན་ཟབ་ལམ་རྫོགས་པ་ཆེན་པོ་སྒོམས། སྐྱེ་བ་ཕྱི་མ་ལ་ནི་མི་
ལྟོས་པས། ད་ལྟ་ཉིད་ནས་བྱང་ཆུབ་ཐོབ་པར་འགྱུར། ཚེ་འདི་ཉིད་དུ་གདོན་
མི་ཟ་བར་ངེས། ལྟ་སྒོམ་སྤྱོད་འབྲས་ཉམས་ལེན་གདོད་མའི་སར། ངེས་པར་
གྲོལ་བ་བླ་ མའི་ མན་ ངག་ འདི། སྐལ་ ལྡན་ སྙིང་ གི་ ནོར་ བུ་ བྱ་ བའི་ ཕྱིར།
དམར་རྗེན་ཤུན་པ་མེད་པ་བདག་གིས་བྲིས། ཁྲག་འཐུང་བདུད་འཇོམས་གླིང་
པའི་ཚ་བོ་ངས། རྗེས་འཇུག་ཉམས་ལེན་ཅན་ལ་ཕན་ཕྱིར་གདམས། བསམ་
གཏན་སྒྲུབ་ལ་རྫོགས་ཆེན་གཅིག་པུས་ཆོག ཅེས་སོ། དཔལ་ཡུལ་གྱི་སངས་
ཤུལ་ཡང་སྤྲུལ་པས་གནས་ཙ་རིའི་བསྐོར་ལམ་དུ་ཆོས་པ་མང་པོ་འགའ་ཡི་ཞུས་
ལན་དུ་རྡོ་རྗེ་མཁའ་འགྲོའི་གསུང་བཞིན་དུ་བྲིས་སོ། དགེའོ། །
261
-



རྩ་རླུད ་གི་དཀྱིལ་འཁོར་གྱི་གསད་བའི་ལས་སྦྱོར ་སྐོར ། །
ཨེ་ཝཾ་ འདི་ ལྟར་ རྩ་རླུང་གི་ལས་སྦྱོར་མན་ ངག་ ལྔ་བཅུ་རྩ་བཞི་ ཡོད།
གཏེར་ལྔ་ལ་དབང་བསྒྱུར་བའི་ཐབས་བདུན་ཡོད། ཡོད་པའི་དངོས་པོ་རྡུལ་
ཕྲན་དུ་གཏོང་བའི་ཐབས་བརྒྱད། མེད་པའི་དངོས་པོ་གསོ་བའི་ཐབས་བཞི་
ཡོད། སྲ་བའི་དངོས་འཛིན་ཡེ་ནས་མ་གྲུབ་པའི་ཕྱིར། སྣང་སྲིད་གདོས་
བཅས་ཀྱི་རང་བཞིན་འོད་སྐུར་གྲོལ་བའི་ཐབས་གསུམ་དང་དྭངས་མ་ལྔའི་རང་
བཞིན་སོགས་དུ་མར་བསྒྲུབ་རྒྱུ་ཡོད་དོ། གཞན་ཡང་མངོན་ཤེས་དང་ པྲ་
རྟགས་མིག་འཕྲུལ། སྒྲ་སྒྲུབ་རྐང་མགྱོགས། སྤྲུལ་བསྒྱུར། སོགས་ཐུན་མོང་
དང་ཐུན་ མིན་ པ་ཡང་ཡོད་དོ། མདོར་ན་འཁོར་འདས་ཀྱི་སྣང་སྲིད་སྣོད་
བཅུད་འདོད་ཡོན་སོགས་རང་བཞིན་མེད་པར་ཤེས་པའི་གདངས་དེ་ལས་མི་
གཞན་པའི་མན་ངག་སྒྱུ་འཕྲུལ་རྒྱ་མཚོའི་ཁམས་གསུམ་སྐུ་གསུམ་དུ་སྒྲོལ་བའི་
དགོས་པ་ཡོད་དོ། འདི་ཉིད་སྔོན་ཨ་ཙརྱ་ས་ལེས་འབྲི་གུང་ཏི་སྒྲོ་བྲག་དཀར་གུ་
རུ་གསང་བའི་ཕུག་པའི་གཡས་ཟུར་འདབས་སུ་བྲག་རྒྱ་སྒོ་འདྲ་བའི་ངོས་ལ་ས་
གཏེར་ཞ་ཉེའི་སྒྲོམ་བུ་བུམ་པའི་དབྱིབས་ སྦལ་པ་དེ་ཉིད་ཡིད་ལ་ ཤར་ནས་
བསྐུལ་བ་པོའི་ངོར་གཏེར་སྟོན་ཨོ་རྒྱན་ཀུན་སྐྱོང་གླིང་པ་རང་གིས་ཤར་མར་དུ་
བྲིས་པའོ། དགེའོ། །
-262 -



g 2
2 %
2
# %
2%
2
/2
272 pa
#
#
a/2
ཀོང་སྨདདུ་ཕེབས། སྐབས་ཀྱི་མགུར་ཝིས་སྐོར།
1
/
21
ཆོས་པ་ཞིག་གིས་ཁྱེད་ཀྱི་མཐུ་ཞིག་སླབ་གནང་རོགས་ཞུས་ལན་མགུར་
མ། རྗེ་མཚུངས་མེད་བླ་མ་སྙིང་རྗེ་ཅན། གསོལ་བ་འདེབས་སོ་བྱིན་གྱིས་
རློབས། ཚུར་གསོན་དང་མཐུ་མཁན་འདོད་པ་ལགས། མཐུ་ཞེས་པ་དོན་
ཐོག་སྒྲུབ་བསམ་ནས། རྒྱུད་ཀུན་སློང་ནག་པོའི་སྦྱོར་རྩུབ་དེ། ནང་དུག་ལྔའི་
སྟོབས་རྒྱས་ང་རྒྱལ་བསླང་། དོན་བདུད་བཞི་བག་ལ་ཉལ་བ་སྟེ། ད་ཡར་ལ་
ལངས་ནས་གཡོ་འཁྲུག་བརྩམས། མཐར་འཆི་བདུད་ལག་ཏུ་རང་སྲོག་འཆོར།
ཚེ་ཕྱི་མའི་འདུན་མ་དམྱལ་བ་འགྲུབ། མིའི་རིགས་ལ་ཆགས་སྡང་རྩོད་པའི་
འབྲས། དེའི་ཐར་བའི་བདེ་བ་དགྲ་ལྟར་འཇོམས།, ཕར་ལྟར་སྣང་ཆོས་ལྟར་
སྒྲུབ་ནས་ཀྱང༌། དོན་གྲུབ་མཐའི་ཁ་འཛིན་ཆོས་བརྒྱད་གཡོ། ལས་དཀར་
པོའི་རྒྱུ་འབྲས་ཁྱད་དུ་གསོད། ཅེས་པ་ལྟར་རང་རྒྱུད་ཀྱི་དུག་ལྔའི་རྦ་རླབས་མེ་
ལྟར་འབར་བའི་ནང་ཚན་འདོད་ཆགས་བརྒྱད་ཁྲི་བཞི་སྟོང་གི་རྟོག་ཚོགས་
ཤུགས་དྲགས་པ་ཞིག་གིས་རྒྱུ་བྱས། ང་རྒྱལ་རློམ་ཞེན་ཕྲག་དོག་གཉིས་ཀྱི་རྐྱེན་
བྱས་འཇིག་རྟེན་དྲེགས་པའི་ལྷ་སྒྲུབ་ཏེ་སོད་སོད་ཆོད་ཆོད་ཀྱི་སྒྲ་བསྒྲགས་ནས་
- 263
—



གཞན་ལ་སྦྱོར་རྩུབ་ངན་སེམས་རེག་དུག་ལྟར་བཅངས་ནས་ལོ་ཀ་པ་རྣམས་དྲག་
བསྐུལ་དམར་མཆོད་བྱས་པ་དེ་ནི་རྣམ་པ་ཙམ་ཞིག་གནོད་སྦྱོར་ནུས་ཀྱང་མཐར་
མཐུ་མི་ཕུང་བདག་བརླག་ཟེར་བའི་དཔེ་ལྟར་རང་སྲོག་གི་རྩ་གཅོད་པའི་སྤུ་གྲི་
ཉོ་མི་དགོས་པར་ཤི་བའི་མདུན་མར་སླེབས་མཐར་དམྱལ་བ་ཆེན་པོར་ལྷུང་བ་
ནི་བསླུ་བ་མེད་པའོ། ཕྱིར་མཐུས་བསྒྲལ་ཞེས་ཡོངས་སུ་གྲགས་པའི་སྒྲ་ཆེན་པོ་
དེའི་མཚན་ ཉིད་ ནི། ཧཱུྃ། སྙིང་ རྗེའི་ བསྒྲལ་ བའི་ དམ་ ཚིག་ ཆེན་ པོ་ ནི།
འགུགས་རྦད་དམོད་གསོད་འདྲེན་པའི་བདག་ཉིད་ལ། རྡོ་རྗེ་གསུམ་གྱི་རང་
བཞིན་ཧེ་རུ་ཀའི། གོ་འཕང་མཆོག་ལ་འགོད་ནུས་བསྒྲལ་བ་ཡིན། གཏི་མུག་
རྩད་གཅོད་བུདྷ་ཧེ་རུ་ཀ། ཞེ་སྡང་རྩད་གཅོད་བཛྲ་ཧེ་རུ་ཀ། ང་རྒྱལ་རྩད་
གཅོད་རན་ཧེ་རུ་ཀ། འདོད་ཆགས་རྩད་གཅོད་པད་མ་ཧེ་རུ་ཀ། ཕྲག་དོག་
རྩད་གཅོད་ཀརྨ་ཧེ་རུ་ཀ། ཐམས་ཅད་མངོན་སྤྱོད་ཁྲོས་པའི་ཁྲོ་བོའི་རྒྱལ།
ཤིན་ཏུ་ཁྲོས་པ་སྲིན་པོའི་ཏིང་འཛིན་གྱིས། ཆེ་བའི་ཆེ་མཆོག་ཧེ་རུ་ཀ་ཡི་
དབྱིངས། དུག་ལྔའི་ཁམས་དབང་ཡོངས་ཁྱབ་རྡོ་རྗེས་གདབས། ཁམས་
གསུམ་སྲིད་གསུམ་རྒྱུ་བསྒྲལ་སྐུ་གསུམ་གྱི། གོ་འཕང་མཆོག་ལ་འགོད་མཁས་
མཐུ་ཆེན་ཡིན། ངོ་བོ་རང་བཞིན་ཐུགས་རྗེའི་ཡེ་ཤེས་ཀློང་། སྦྱོར་སྒྲོལ་གཉིས་
ཀའི་མཐོང་ལམ་མཆོག་གྱུར་ན། སྔགས་པ་མཐུ་མཁན་ཟེར་བ་དེ་ཡང་ཡིན།
ཕྲག་དོག་ཆོས་པའི་མཐུ་བྱེད་རང་སྡུག་ཆེ། མགོ་བསྐོར་ཀུན་ཀྱང་གཡོ་ཁྲམ་ཁོ་
ནས་བསླུ། འཇིག་རྟེན་ཆེད་དུ་མཐུ་སྒྲུབ་འགྲུབ་ནའང་། རང་སྲོག་གཅོད་
-- 264 ----



པའི་སྟ་རེ་སྤུ་གྲི་ཡིན། རྒྱུ་འབྲས་བདེན་གཉིས་ཁྱད་དུ་མ་གསོད་ཅིག བླ་མའི་
མི་རྟོག་ཐུགས་ཀྱི་ཡེ་ཤེས་ཏེ། རྟོགས་པར་གྱུར་ན་མཐུ་ཡི་རྒྱལ་པོ་ཡིན། དེ་
ལྟར་ཆོས་དབྱིངས་རྡོ་རྗེ་ཁྱོད་ལ་བཤད། མི་དགོས་ཚེ་ན་རང་སར་ཡལ་བོར་
ཅིག ཀོང་ཡུལ་ཆོས་དབྱིངས་རྡོ་རྗེས་བསྐུལ་ངོར་དཔལ་ཡུལ་ཀྱི་སྡོམ་ཤོར་པ་
སྔགས་མིང་སྐད་མཁན་སངས་ཤིས་ཡང་སྤྲུལ་པས་གནས་ཟངས་མདོག་དཔལ་
རིར་ཆུ་སྤྲེལ་ལོར་བྲིས་སོ། དགེའོ།
-
265
ས་



གནས་ཟངས་མདོག་དཔལ་རི་ནས་དྲིལ་
བུའི་དོན་དེ་གང་འདྲ་ཞིག་ཡིན་
དྲིས་ལན་དུ་སྨྲས་པ།
ཨ་ཧོ་ཡེ། རྗེ་བླ་མ་རྣམས་ལ་གསོལ་བ་འདེབས། ཚུར་གསོན་དང་
དྲིལ་བུ་རྡོ་རྗེ་གཉིས། ཕྱི་ལྟར་ན་འཁོར་འདས་མཚོན་བྱ་སྟེ། ནང་ལྟར་དུ་
ལུང་རྟོགས་དཀྱིལ་འཁོར་ཡིན། དོན་གསང་བ་ཐབས་ཤེས་བརྡ་རྟགས་ལ།
ཆོས་ཐམས་ ཅད་གཉིས་སུ་མེད་དོན་ལགས། ཕྱིར་སྣང་སྲིད་འཁོར་འདས་
གཉིས་བསྡུས་པའི། ཡུལ་ཆོས་ཁམས་ཆེན་པོའི་དཀྱིལ་འཁོར་ལ། སྒྱུ་འཕྲུལ་
དྲ་བ་མཚོན་བྱ་དང༌། དོན་མཚོན་བྱེད་དཔེ་ཡི་དཀྱིལ་འཁོར་ཡིན། ཆོས་
ལོངས་སྤྲུལ་གསུམ་ཞིང་ཁམས་གསུམ། ཁམས་གསུམ་སྲིད་གསུམ་སྒྲ་བསྒྲགས་
ན། གཟུང་འཛིན་འཁྲུལ་བ་བཤིག་ནུས་པས། དྲིལ་བུའི་ཁྱད་ཆོས་དེ་ལྟར་
ཡིན། རྡོ་རྗེ་གསོར་བའི་ང་རྒྱལ་གྱིས། སྟོང་ཉིད་རྡོ་རྗེའི་ཆོས་བདུན་གཡོ།
རང་ལུས་རྡོ་རྗེ་འབར་བ་དེས། དུག་ལྔའི་དགྲ་བགེགས་དབྱིངས་སུ་བསྐྲད།
– 266 -



དེ་ཡང་རྡོ་རྗེའི་ཁྱད་ཆོས་ཡིན། ཡང་ཅིག་བདེན་གཉིས་བསྐྱེད་རྫོགས་གཉིས།
སྣང་སྟོང་ཆོས་རྣམས་རང་སྒྲ་གྲགས། དོན་ལ་བྱ་བྱེད་རྣམ་པར་དག རྡོ་རྗེ་
སེམས་དཔའི་བྱིན་རླབས་ཀྱིས། རྡོ་རྗེ་དྲིལ་བུ་བསྣོལ་ཐབས་འཛིན། རྡོ་དྲིལ་
བྱིན་རླབས་རྒྱུད་པ་མཆོག སྙེམས་མའི་ཀུ་ཤ་བྲམ་ཟེ་ཅན། སྐྱེ་ཀུན་བླ་མ་རྡོ་
རྗེ་འཛིན། ཟབ་མོའི་ཆོས་ནི་ཀློག་པ་དང་། རྡོ་རྗེ་སེམས་དཔའི་གོ་འཕང་ལ།
མྱུར་དུ་འགོད་པའི་དགོས་པ་ཡོད། ཅེས་པའང་སྐུ་ཞབས་འཇམ་དབྱངས་ཀྱི་
ངོར་ཁྲག་འཐུང་བདུད་འཇོམ་གླིང་པའི་གདུང་རིགས་ཚ་བོ་སྨྱོན་པས་སྨྲས་སོ།
— 267 -



ཁྱུདecJ་སྤྱི་གླིང་གླིང་ཕྲ8]
དྲི*deདgབད་ནི།
རྗེ་བྱིན་རླབས་ཅན་ལ་གསོལ་བ་འདེབས། ཆོས་ཐམས་ཅད་ཡེ་ཤེས་
གཅིག་ཉིད་དུ། རོལ་བས་ཕུན་ཚོགས་ལྔ་ཡང་ལེགས། རང་ལུས་རྒྱལ་བའི་
དཀྱིལ་འཁོར་ལ། རྡོ་རྗེ་ཕུང་པོའི་གྲོང་ཁྱེར་ཉིད། ཕུང་ཁམས་གཤེགས་པ་
གཤེགས་མའི་གདན། དབང་ཡུལ་སེམས་དཔའ་སེམས་མའི་གདན། ཡན་
ལག་སྒོ་སྐྱོང་ཕོ་མོའི་གདན། རྒྱལ་བ་ཞི་ཁྲོའི་དཀྱིལ་འཁོར་ཡིན། དཔལ་ལྡན་
བླ་མའི་གསོལ་འདེབས་དང་། ཡི་དམ་ལྷ་ཡི་བསྙེན་ཚད་དང་། མ་མོ་མཁའ་
འགྲོའི་བཟླས་བརྗོད་དང་། བཀའ་སྲུང་ཆོས་སྐྱོང་འཕྲིན་ལས་ཀྱི། སོ་སོའི་རྩ་
སྔགས་བསྒྲང་བའི་ཕྱིར། ཕྲེང་བ་ཆེན་པོ་འདོམ་གང་ཙམ། བདག་ གིས་
ཐེངས་མང་བརྩལ་བྱས་ནས། བགྲངས་འདོད་ཆེ་ཡང་བྲེལ་ཆེ་བས། ཕྲེང་བ་
ལས་སླ་མིན་རྒྱུ་མེད། བླ་མའི་དབང་བཞིས་བདག་སྨིན་ནས། ས་ཆུ་སྤྱན་དང་
མ་ཀའི་ཀློང་། དམ་ཚིག་སྒྲོལ་དང་གོས་དཀར་མོ། དབྱིངས་ཀྱི་མཁའ་འགྲོ་
སྔོན་མོ་མའི། རང་དབང་བདག་གི་ཕྲེང་བ་ཁྱེར། ཉོན་མོངས་བརྒྱད་ཁྲི་བཞི་
- 268 -



སྟོང་གི། སྒྲུབ་པའི་ཚོགས་ཡུལ་ཀུན་རྟོག་ཚོགས། དུག་ལྔའི་ཕྲེང་བ་སྐེར་གྱོན་
ཏེ། ཀུན་བྱེད་རྒྱལ་པོའི་རྩིས་གྲངས་འདེབས། དེ་ཚོ་བཙལ་ན་རྙེད་ན་ཐང་།
དེ་མིན་ཀུན་གཞིའི་ཁམས་ཞིག་ནས། ང་ཉིད་བོར་ ནས་ ཀུན་ བཟང་ རྗེས།
ཁྱེར་ནས་ཕྲེང་བ་ཡུལ་མེད་ཐལ། བགྲངས་བའི་ཆོས་རྣམས་ཟད་སར་འཁྱོལ།
རིག་འཛིན་རྣམས་ཀྱི་ཐུགས་རྗེས་གཟིགས། ཟངས་མདོག་དཔལ་རིར་སྐྱེ་བར་
སྨོན། ཅེས་ཟངས་མདོག་དཔལ་རི་ནས་ཨ་ཅེ་ལྷ་ སྒྲོན་དང་ཆོས་སྒྲོན་ངོར།
སངས་ཤུལ་སྤྲུལ་སྐུ་གཏེར་སྟོན་ཀུན་སྐྱོང་གླིང་པས་སྨྲས་པའོ། དགེའོ། །
- 269 ས་



ཁྲིད་བསྤྱི་གནད་བསྡུས།
ན་མོ་གུ་རུ་ཝེ། དྲིན་མཚུངས་མེད་བླ་མ་གུ་རུ་མཁྱེན། ཅེས་ཁྲིད་
མདོར་བསྡུས་ནི། དག་པའི་སྣང་བ་ཕྱོགས་མེད་གལ་ཆེ་ཞིང་། དགེ་བའི་ལས་
འཕྲོ་བཟང་པོ་ཡིད་ལ་གྱིས། རང་གཏེར་སྔོན་འགྲོའི་སྐབས་ཀྱིས་དབང་འབྲས་
བཤད་པ་ལས་འདིར་ཐེག་ཆེན་གྱི་ཆོས་དང་འཕྲད་པ་ནི་ཨུ་དུམ་ཝ་རའི་མེ་ཏོག་
དང་འདྲ་སྟེ། རྒྱུ་མཐུན་གཉིས་ཀྱི་དབང་འབྲས་ལས་མི་ལུས་ཐོབ་ནས་ཡོད་
དུས་དལ་རྟེན་དོན་ཡོད་བྱ་དགོས་ཤིང་རིག་འཛིན་གོང་མ་དམ་པ་རྣམས་ཀྱིས་
ལུང་གིས་ཡང་ཡང་བསྔགས་པ་བཞིན་ནོར་བུའི་གླིང་ནས་ལག་སྟོང་དུ་མི་ལོག་
བར་དལ་འབྱོར་དོན་ཡོད་ཅིག་གལ་ཆེའོ། སྤྱིར་ན་ཕུན་སུམ་ཚོགས་པ་ལྔ་ཡི་
རང་བཞིན་ཡིན་པ་ལ་ཡིན་པར་ཤེས་པའི་བདག་ཉིད་ཅན་ཡེ་ནས་ཡིན་ཏེ། ང་
རང་ཚོའི་མ་རིག་པའི་ཁམས་དང་དབང་པོའི་བྱེ་བྲག་ནི་མ་རིག་པའི་དབང་ཆེ་
བའི་འགྲོ་བ་དྲུག་གི་ཁམས་དང་སྐྱེ་མཆེད། ཕྱི་འབྱུང་ལྔའི་རང་བཞིན་ལས་མ་
འདས་པས། བདེ་སྡུག་གཉིས་ཀྱི་སྐྱེ་རྒ་ན་འཆི་བཞི་པོ་རྫོགས་དུས་ཚེ་ཕྱི་མ་ཞེས་
དུས་ཡུན་རིང་པོའི་གནས་ལ་སླེབ་འགྲོ་གི་རེད། ལས་འབྲས་དཀར་ནག་གི་
— 270 —



དབང་འབྲས་བཞིན་དུ། ཟོ་ཆུའི་ཁྱུད་མོ་ལྟར་དུ་ཁམས་གསུམ་དུ་འདུ་བྱེད་
པའོ། ད་ལྟ་དལ་འབྱོར་དོན་ལྡན་བྱས་ན། ཕྱིས་ན་ཐར་བ་ཐོབ་ཅེས་དུས་
གསུམ་སངས་རྒྱས་རྣམས་ཀྱིས་ནམ་གང་དུའང་གསུང་བ་བཞིན། རྙེད་པར་
དཀའ་བའི་མི་ལུས་རིན་པོ་ཆེ་ཐོབ་པ་དོན་ཡོད་པར་བྱ་བ་ནི་དམ་པའི་ཆོས་ལས་
མེད། འཇིགས་སླ་བ་རྐྱེན་ངན་བར་ཆད་ལ་ནམ་འོང་ངེས་པ་མེད་པས། ཅེས་
ཀྱང་ཆོས་བྱེད་དགོས་སོ། ཅི་ཡང་དགོས་མེད་བླ་མའི་རྣལ་འབྱོར་སྒོམ། ཅེས་
གསུང་པ་བཞིན། སྐྱེ་འཆིའི་ཚོང་དུས་འགྲིམ་ལ་ངེས་མེད་པས། ཅེས་གསུང་
པ་བཞིན་དུ་དལ་འབྱོར་བརྙེད་དཀའ། ཚེ་མི་རྟག་པ། འཁོར་བའི་ཉེས་
དམིགས་ལས་རྒྱུ་འབྲས་ཐར་བའི་ཕན་ཡོན་སོགས། ཐུན་སྤྱིའི་སྔོན་འགྲོའི་ཆོས་
དང་འབྲེལ་ནས། རང་གཞན་གྱི་དོན་གཉིས་སྒྲུབ་པ་ལ་ལྷོད་མེད་དུ་གཞན་
ཕན་གཞིར་བཅས་བྱང་ཆུབ་ཀྱི་སེམས་རིན་པོ་ཆེ་རང་རྒྱུད་ལ་སྨིན་ནས་ཚེ་
འདིར་འཆི་བ་སྙིང་ཟུག་གི་གདམ་པ་དེ་སྒོམ་དགོས་ པ་ཡིན། གཞན་ལུང་
རྣམས་ལ། ཚིག་ལ་མཁས་པ་མཁས་པ་མ་ཡིན་ཏེ། ཆོས་ཚུལ་ཤེས་བྱའི་དཔེ་
ལ་ཟད་མཐའ་མེད། མི་རྟག་འཆི་བ་གདེངས་ཆེན་ཐོབ་པར་བྱ། གང་ཟག་
སྐལ་བ་ཅན་རྣམས་བྱང་ཆུབ་བསྒྲོད། ཅེས་པ་བཞིན་དུ་ཁྱད་པར་ཀུན་བཟང་
ཐུགས་ཀྱི་བསྟན་པ་རིན་པོ་ཆེ་འདིར་རྫོགས་པ་ཆེན་པོའི་ཟབ་ཆོས་དང་འཕྲད་
པ་ནི་བསོད་ནམས་ཀྱི་ཚོགས་དཔག་དུ་མེད་པ་རྒྱ་ཆེན་པོ་བསགས་པའི་དབང་
འབྲས་ཡིན་ཏེ། ཆོས་རྫོགས་པ་ཆེན་པོ་ཡིན་པས་མི་ཆོག་སྟེ། གང་ཟག་རྫོགས་
- 271 -



པ་ཆེན་པོའི་གནས་ལུགས་མངོན་དུ་བྱེད་དགོས་པ་རེད། ལྟ་སྒོམ་སྤྱོད་གསུམ།
གཞི་ལམ་འབྲས་ གསུམ། རྩ་ རླུང་ ཐིག་ གསུམ། སྦྱོར་ དངོས་ རྗེས་ གསུམ།
བསྐྱེད་རྫོགས་བསྒོམ་གསུམ། སྐུ་གསུམ་གྱི་རིག་མདངས་འོད་གསལ་ཀ་དག་གི་
ངང་ལས་ ཐུགས་ རྗེའི་ གདངས་ སྒྲོན་ མ་ བཞི་ པོ་ དབང་ བཞིས་ སྨིན་ ཅིང་།
དབང་བཞིའི་ཡེ་ཤེས་རྒྱུད་ལ་ཐེབ་ན་སྐུ་བཞིའི་ཡེ་ཤེས་ཐོབ་པའི་ནུས་པ་ཡིན་པ་
དང་། སྨིན་བྱེད་ཀྱི་དབང་ཐོབ་ཀྱང་ཉམས་སུ་མ་བླངས་ནས། མཁས་ཚིག་
གྱེར་བའི་གསང་སྔགས་ལོག་ལྟའི་རྒྱུ་རུ་གོལ་བ་ནི་རུ་ཏྲ་ཐར་བ་ནག་པོ་དང་
མཚུངས་པས། སློབ་དཔོན་ལ་ལྟ་བ་ལོག་པ་ནི་དགེ་སློང་ལེགས་པའི་སྐར་མ་
དང་ཁྱད་པར་མེད་དོ། ཕྱི་ཚུལ་མཛེས་ཤིང་ཡིད་དུ་འོང་བའི་ཞལ་ལྕེ་བདེ་ཞིང་
རྣམ་འགྱུར་མིག་འཕྲུལ་ལྟ་བུའི་གང་ཟག་འགས། ཆོས་ཚུལ་ལ་མཁས་པའི་
ཞལ་ལྕེ་གློག་དམར་འཁྱིལ་འཁྱིལ་གསུང་གདངས་ཅན་ཏེ་གུས་པའི་ཕྱག་རྒྱ་རྒྱུན་
མི་ཆད་ཅིང་འབུལ་བ་ལེགས་པོ་འོང་བའི་རང་བཞིན་ཅན་དེའི་རང་གཞན་
གཉིས་ཀྱི་ཀུན་ནས་བསླང་བའི་རྒྱུ་དེ་ལ་རྟོག་དཔྱོད་མཛད་ན་ལེགས་པའི་ལམ་
དུ་ཚུལ་མཐུན་པ་ཉམས་མྱོང་བཞེས་རྒྱུ་ཡོད་པ་ཡིན། སྔགས་རྡོ་རྗེ་ཐེག་པ་
འཛིན་པའི་པད་མའི་རྒྱལ་ཚབ་རྣམས་ནི་ཐུན་མོང་མ་ཡིན་ཏེ། རྡོ་རྗེའི་བླ་མ་
རིན་པོ་ཆེ་སངས་རྒྱས་ཀུན་གྱི་འབྱུང་གནས་ཡིན་ཅེས་པ་ལྟར་སྔ་འགྱུར་རྡོ་རྗེ་
ཐེག་པའི་རང་ལུགས་འཛིན་པ་རྣམས་ལ། འགའ་ཞིག་གི་ཐེ་ཚོམ་དང་། སོམ་
ཉི་དང་ལོག་ལྟ། གཤེ་སྐུར་ངན་སྨྲས་བཀའ་དྲིན་ཁྱད་གསོད་སོགས་ལས་མི་
- 272 -



འཚམ་པ་དང་། མི་དགེའི་ཆགས་སྡང་གྲུབ་མཐའི་རྙོགས་འཛིང་སོགས་ཆོས་
སྤངས་ཀྱི་ལས་བསགས་ན་ངན་འགྲོའི་གཡང་སར་ཉེན་ཆེ་བ་ཡིན། སྐྱོན་བརྒྱ་
ཡོད་པའི་མི་ཞིག་ལ། ཡོན་ཏན་ལན་གཅིག་ལྡན་གྱུར་པའི། མི་དེ་སངས་རྒྱས་
ཡིན་པར་གྱུར། ཅེས་པ་ལྟར། ལུང་ལས་གང་ཟག་གི་ཚད་གང་ཟག་གིས་མི་
ཟིན། མཁན་སློབ་ཆོས་གྲོགས་བཤེས་གཉེན་སོགས་ཐུགས་བློ་རྣམ་པར་དཀར་
བའི་རྡོ་རྗེའི་གསུང་རྣམས་དགེ་མཚན་ཡོངས་སུ་གྲུབ་པ་རྒྱུད་སྡོམ་པ་གསུམ་གྱིས་
བརྒྱན་པའི་གང་ཟག་ནི་ཐུན་མོང་པ་མ་ཡིན་པ་བྱང་ཆུབ་སེམས་དཔའི་སྐྱེས་བུ་
ཐུགས་བསྐྱེད་ཅན་ཇི་ལྟ་ཇི་སྙེད་རྣམ་མཁྱེན་པའི་ཡེ་ཤེས་དང་ལྡན་པ་ཞིག་འོས་
ལགས། ངེས་དོན་ཟབ་མོ་ཉམས་སུ་ལེན་པ་ལ་སྒོ་གསུམ་གཏན་ལ་ཕབ་ནས་
རིག་འཛིན་གོང་མའི་ཞལ་གདམས་ལྟར་སློབ་དཔོན་མཚན་ཉིད་དང་ལྡན་པ་
ཞིག་བརྟེན་ནས་དགོངས་སྤྱོད་སངས་རྒྱས་མི་ལྤགས་ཀྱིས་བཏུམ་པ་ཞིག་ གི་
བཀའ་སྒྲུབ་དམ་བཅའ་བྱས་ནས་བསྐྱེད་རྫོགས་གཉིས་ལྡན་གྱི་རྣལ་འབྱོར་དུ་
གྱུར་པ་ནི། དུས་གསུམ་གྱི་རྒྱལ་བ་ཐམས་ཅད་ཀྱི་བསྒྲོད་པ་གཅིག་པུའི་ལམ་
འདི་ཁོ་ནའོ། སྔ་འགྱུར་རྡོ་རྗེ་ཐེག་པའི་རང་ལུགས་ནི་སྡེ་གཉིས་མདོ་སྔགས་རྒྱ་
མཚོའི་བཤད་དང་སྒྲུབ་པའི་སྐལ་བ་དཔལ་བཟང་པོ་དེ་ཉིད་ནི་ད་ལྟ་གསར་དུ་
བསྐྲུན་པ་ནི་མ་ཡིན་མོད། སངས་རྒྱས་བཅོམ་ལྡན་འདས་བོད་དུ་ཕྱག་ མ་
ཕེབས་ཀྱང་ཐུགས་རྗེས་གཟིགས་ནས་ཨོ་རྒྱན་སངས་རྒྱས་གཉིས་པའི་གདུལ་བྱ་
ཁྱད་པར་ཅན་དུ་གྱུར་ནས་མཁན་སློབ་ཆོས་གསུམ་ཞེས་ཡོངས་སུ་གྲགས་པའི་
- 273 -



དབྱར་རྔ་ཆེན་པོའི་སྒྲ་ཡི་ ས་གསུམ་ན་ཁྱབ་པའི་བདག་ཉིད་ཅན་དེའི་རིག་
འཛིན་རྗེ་འབངས་ཉེར་ལྔ་གྲུབ་པ་ཐོབ་ཚུལ་དང་བོད་མོ་མཁའ་འགྲོ་ཡེ་ཤེས་
མཚོ་རྒྱལ་དང་ལོ་ཙཱ་བི་རོ་ཙ་ན་གཉིས་ཀྱིས་བཀའ་སྡུད་མཛད་པའི་བཀའ་
གཏེར་གཉིས་ལྡན་ཀྱི་ཡུལ་གངས་རིའི་ཁྲོད་ན་ཞེས་ལོ་པཎ་དཔག་ཏུ་མེད་པའི་
བསྙེན་པའི་ཚུལ་དེ་ལྟ་བུའི་གོས་དཀར་ལྕང་ལོའི་སྡེ་དང་། རབ་ཏུ་བྱུང་བ་ངུར་
སྨྲིག་གི་སྡེ་གཉིས་ཡོད་པས། མདོ་སྔགས་གཉིས་ལུང་རྟོགས་ཆོས་ཀྱི་དགོངས་
པ་ཐུགས་མཆོག་དཔལ་གྱི་བེའུར་བསྟིམ་ནས་ཡེ་ཤེས་ལྔའི་རང་བཞིན་ལྷུན་གྲུབ་
རྫོགས་པ་ཆེན་པོའི་ཟབ་ཁྱད་ཀྱི་གདམས་པ་རྣམས་ནི་ཨོ་རྒྱན་གུ་རུ་རིན་པོ་ཆེས་
མནོག་ཆོས་སུ་ཇོ་མོ་ཡེ་ཤེས་མཚོ་རྒྱལ་སོགས་རྗེ་འབངས་ཉེར་ལྔ་ལ་ཐུགས་ནོར་
བཀའ་ཡི་ཟབ་གཏེར་རང་སྐལ་དུ་གནང་བ་ཡིན་པས། གུ་རུའི་བཀའ་དྲིན་ས་
སྟེང་ཤོང་མིན་ཏེ། ཁམས་གསུམ་འགྲན་བྲལ་གུ་རུ་པད་མ་རྒྱལ། གཏེར་སྟོན་
བརྒྱ་རྩ་གཏེར་ཕྲན་སྟོང་། ཡང་གཏེར་བྱེ་བ་ས་ཡ་ཡོད་དོ་གསུང་། མི་བསླུ་
ངེས་པ་རྡོ་རྗེའི་གསང་ཚིག་ཡིན། དེ་ལྟར་ན་སྙིགས་མའི་དུས་འདིར་པད་མའི་
ཟབ་གཏེར་གྱི་འཕྲིན་ལས་ པ་ བསྟན་འགྲོའི་གསོས་སུ་བསྔགས་ པའི་བཀའ་
བབས་འགའ་དང༌། བསྟན་ འགྲོའི་ སྨན་དུ་གྱུར་བའི་མཆོད་སྡོང་ཆེན་པོ།
གསེར་གྱི་མེ་ཏོག་བཞིན་དུ་རེ་འགའ་ཙམ་ཡོད་པར་སྣང་ལགས། འགའ་ཞིག་
གིས་གུ་རུའི་རྣམ་པར་འཕྲུལ་བའི་སྐྱེས་བུ་དམ་པ་རྣམས་ལ་གཏེར་རྫུན་ཚོ་ཅེས་
བཤད་མཁན་ཡོད་སྲིད་ན། དེ་ནི་ཚོད་དཔག་བྱེད་མི་ཕོད་པའི། དམ་བཅའ་
— 274 —



འཇོག་དགོས་ པ་ཞིག་ཡིན་ཏེ། ང་ཡི་སྤྲུལ་ པ་ རྒྱུན་ཆད་མེད་པར་འབྱུང་།
མངའ་བདག་རྒྱལ་པོ་ཐུགས་ནི་མ་བཤུམ་ཅེས། ལུང་ལས་གསུང་ཡོད་པ་ཡིན།
དེ་གུ་རུའི་རྒྱལ་ཚབ་རྡོ་རྗེའི་བླ་མ་རིན་པོ་ཆེ་རྡོ་རྗེ་འཛིན་པ་གཅིག་ལ་དུས་གསུམ་
གྱི་སངས་རྒྱས་རྣམས་ཀྱི་སྐུ་གསུང་ཐུགས་ཡོན་ཏན་འཕྲིན་ལས་མ་ལུས་ཤིང་ལུས་
པ་མེད་པ་རྫོགས་ཡོད་པ་ཡིན་ཏེ། སྐྱེས་བུ་དམ་པ་དེ་ཉིད་ལན་གཅིག་ཞལ་
མཐོང་ན་མཚམས་མེད་ལྔ་ཡི་སྡིག་སྒྲིབ་ཡོངས་སུ་འབྱང་བར་མ་ཟད་ཚེ་གཅིག་
སངས་རྒྱས་ཀྱི་ལམ་བྱང་ཆུབ་ཏུ་ཐོབ་པར་འགྱུར་རོ། ཅེས་གསུང་པ་བཞིན་དུ་
ཕྱོགས་བཅུའི་ཞིང་གི་རབ་འབྱམས་དགེ་སློང་ལ། གྲངས་མེད་བར་དུ་མཆོད་
པ་ཕུལ་བ་བས། སྔགས་མོས་ལན་གཅིག་མཆོད་པའི་བསོད་ནམས་འཕགས།
ཞེས་ལུང་ལས་གསུང་པ་བཞིན། དད་པ་དང་ནི་དག་སྣང་མོས་གུས་གསུམ།
གསང་སྔགས་རྡོ་རྗེ་ཐེག་པའི་རྩ་བ་ཡིན། ཅེས་པ་ལྟར། རྡོ་རྗེའི་བླ་མར་
བརྙས་སྨོད་སུས་བྱས་པ། སྲིད་པ་གསུམ་ན་དམྱལ་བ་གྲངས་མེད་འཁོར། དེ་
ཕྱིར་བླ་མ་བསྟེན་ལ་དད་གུས་བསྐྱེད། ཞེས་གསུང་། སྤྱིར་སྣང་སྲིད་འཁོར་
འདས་གཉིས་བསྡུས་ཀྱི་ཆོས་ཐམས་ཅད་རྣམ་པར་དག་པ་ཉིད་ཡིན་ཏེ། ཕྱི་
སྣོད་ནང་བཅུད་སྐྱེ་འགྲོ་སྒྲ་སྐད་སེམས་གསུམ་སོགས། བར་འདོད་ཡོན་ལྔ་ཡི་
ལོངས་སྤྱོད་ཕུན་ སུམ་ཚོགས་པ་ཐམས་ ཅད་རྣམ་པར་དག་འབྱམས་ཡིན་ནོ།
ཕུན་སུམ་ཚོགས་པ་ལྔ་ཡི་རང་བཞིན་དུ་གནས་པའོ། ང་རང་ཚོ་ནི་མ་དག་པའི་
དབང་གིས་ཚེ་རབས་ ཐོག་ མེད་ ནས་ འཁྲུལ་ བའི་ བག་ཆགས་ མུན་ སྟུག་ རྒྱ་
ཁ 275 --



འབྱམས་ནས་མི་ཤེས་མ་རིག་པའི་ལས་ཤུགས་དྲག་པའི་དབང་གིས་རྡོ་རྗེའི་བླ་
མ་ནི་མི་རུ་བཟུང་། མཛད་སྤྱོད་ལ་སྐྱོན་འདོགས། ཕྲག་དོག་དང་། ཟུར་ཟ།
ང་རྒྱལ། དཀོར་ནོར་ལ་རློམ་སེམས་སོགས། ཡོན་ཏན་ཐམས་ཅད་སྐྱོན་གྱི་
རང་བཞིན་དུ་མཐོང་བ་དང་། བླ་མའི་ཐུགས་རྣམ་པར་མི་རྟོག་པའི་ཡེ་ཤེས་ཀྱི་
རྩལ་གང་ཤར་འཕྲོ་འདུ་རང་གྲོལ་དུ་ཡེ་ཤེས་ལྷ་ཡི་ང་རྒྱལ་གྱིས་ང་ཚོའི་སྒྲིབ་
གཉིས་བཅོམས་པའི་སླད་དུ། བཀའ་བཀྱོན་དང་། ཕྱག་བརྡུང་སོགས་མི་
བཟོད་ནས་བླ་མ་རིན་པོ་ཆེ་ལ་གྱེན་ལྡོག་བྱེད་པ་ནི་མཐོལ་ཞིང་བཤགས་ན་
བདག་བདེ་བ་ཆེན་པོའི་གནས་ལ་རེག་ངེས་པའོ། འགའ་ཞིག་གི་ཚུལ་ནི་ངོ་བོ་
ཐམས་ཅད་ཆོས་ལྟར་བཅོས་པས་རང་ སེམས་ཉོན་མོངས་དུག་ལྔ་རླུང་ལྟར་
འཚུབས་ཏེ། ཆོས་ཀྱི་སྙིང་པོ་ནི་འཆོར་ལ། སྤང་བླང་ཁོ་ནས་དུས་འདའ་ཞིང་
ཉེས་བྱས་བཤགས་ཤིང་། སྡོམ་པའི་དུས་མ་མཆིས་ཤིང་། ཆོས་སྤང་གི་ལས་
ངན་ཞོར་ལ་བསགས་འགྲོ་བས་ཁེ་ཉེན་གྱི་མཚམས་སུ་སླེབ་ཀྱིན་ཡོད་པའི་ཐུགས་
གཟབ་གནང་ན་རང་ཉིད་མཆོག་ཐུན་མོང་གི་དངོས་གྲུབ་མྱུར་དུ་ཐོབ་པའི་པའི་
དགོས་པ་ཡོད་པའོ། སླར་སྨྲས་པ། ཕྱི་རུ་ངུར་སྨྲིག་འཛིན་པ་ལེགས་མོད་
ཀྱང་། ནང་དུ་དུག་ལྔ་མ་བཏུལ་རྒྱགས་བདུན་རྒྱལ། ཞལ་ལྕེ་གློག་དམར་
བཞིན་དུ་འཁྱིལ་ནའང་། ངེས་དོན་སྙེ་མ་སྟོང་པ་ངོ་མཚར་ཆེ། ཅེས་དང་།
ཕྱི་ཞིག་པོ་རྣལ་འབྱོར་བརྟུལ་ཞུགས་ཅན། གནས་རྒྱལ་ཁམས་ཉུལ་བས་སྤ་
གོང་བ། ཆོས་མཉམ་ཉིད་ཡེ་ཤེས་རྟོགས་གྱུར་ན། ལུས་ཟག་མེད་འགྲོ་ལ་ཉེན་
- 276 ཁ་



ཁ་ཆེ། སོགས་སོ། ཆོས་རྫོགས་པ་ཆེན་པོ་སྐྱེ་བ་མང་པོ་ནས་ལས་འཕྲོ་མེད་པ་
རྣམས་ཀྱིས་ལྟ་བ་གཞན་དབང་ལ་བློ་ཁེལ་ནས་ཉེ་ལམ་རིང་དུ་སོང་བ་སོགས་
མདོར་ན་སོ་སོའི་ལས་དབང་རང་གཟུགས་གཟུང་འཛིན་ཡུལ་ཐོག་ཏུ་ཤར་ནས་
མ་དག་པ་ཁོ་ན་སྣང་བའི་གང་ཟག་རྣམས་ལ་ནི་སྣང་བཞི་མཐར་ཕྱིན་པའི་རྣལ་
འབྱོར་གྱིས་འདྲེན་པ་དཀའ་ལས་ཆེའོ། དེ་ལྟར་སྔོན་འགྲོའི་མཇུག་བྱང་ལས།
བླ་མེད་རྡོ་རྗེའི་ཐེག་པ་རིན་པོ་ཆེ། སྟོན་པ་སངས་རྒྱས་ཆོས་སྐུ་ཀུན་ཏུ་བཟང་།
ཡང་ཡང་ཕྲད་དཀའ་སྙིང་པོའི་ནོར་བུ་འདི། བཀུར་བསྟི་དོན་ཡོད་གྱིས་ཤིག་
སློབ་བུ་ལགས། ཞེས་དཔལ་ཡུལ་སངས་སྤྲུལ་དཀོན་མཆོག་རྒྱལ་མཚན་གྱིས་
གནས་མ་ལ་ཡའི་ཕུག་པ་རུ་སློབ་བུ་འགའ་ཞིག་གི་ངོར་གདམས་པའོ། སརྦ་
མངྒ་ལཾ།
— 277 -



སྒྱུjགློ༦=གྱི་ཚུ96==ད་ལུ=7
་
ཨེ་མ། ཆོས་རྣམས་རབ་འབྱམས་རྒྱལ་བ་ཡེ་ཤེས་ཀློང་། ཡོངས་གྲོལ་
རིག་པ་ཀུན་བཟང་ཆོས་སྐུའི་མཁའ། སྐུ་གསུམ་དབྱེར་མེད་འཁོར་དང་མྱང་
འདས་བྲལ། འཁོར་བའི་ཆོས་ཚུལ་རྒྱ་མཚོ་ལྟ་བུ་ཡང་། གཟུང་འཛིན་འཁྲུལ་
བའི་སྤུན་ ཐག་དེས་རྐྱེན་ཡིན། རྟོགས་ པའི་ རྒྱལ་ པོ་ ལྟ་ བའི་ སེང་གེ་དང་།
རང་གྲོལ་མན་ངག་སྒོམ་པའི་ཡེ་ཤེས་གནད། འཁྲུལ་བའི་མཚང་རྡོལ་གང་
ཤར་རང་ གྲོལ་ སྤྱོད་། ཐམས་ ཅད་རོ་སྙོམས་ ཀུན་བཟང་འབྲས་བུའི་ཆོས།
རང་ངོ་ཤེས་ཏེ་བཙན་ས་བཟུང་བའི་ཚུལ། འཁྲུལ་བ་མེད་ན་རྟགས་དེ་དེ་ཡིས་
བྱས། འཁྲུལ་བ་ཡོད་ན་ཆོས་སྐད་མཐོ་ནའང་། འཁོར་འདས་གཞི་རུ་རྫོགས་
པའི་གནད་མ་ ཟིན། གཞི་དེ་ཉིད་ནི་རིག་ཐོག་འདི་རུ་ གྲོལ། དེ་ཡི་རང་
གཞན་དོན་གཉིས་འགྲུབ་པ་ཡིན། ཅེས་པའང་ཁྲོ་སྐྱབས་ཐུགས་རྗེ་ཆེན་པོའི་
སྐུ་མདུན་ནས་སངས་སྤྲུལ་པས་ཤར་མར་གདམས་པའོ། དགེའོ།
ཡཁ 278 -



ཁྲིབ།ཁམ་ཕྱིན་སྤྱིlསོན།
ན་མོ་མ་ཧཱ་གུ་རུ་དེ་ཝ་ཡ། ཆོས་རྣམས་ཀུན་གྱི་རྩ་བ་བྱང་ཆུབ་སེམས།
འཁོར་འདས་ཡོངས་ཁྱབ་བདེ་གཤེགས་སྙིང་པོའི་དོན། འདུལ་བ་མདོ་སྡེ་
མངོན་པའི་སྡེ་སྣོད་དང་། མ་ཧ་ཨ་ནུ་ཨ་ཏི་རྫོགས་པ་ཆེའི། གསང་ལམ་
ཉམས་ལེན་ད་ལྟའི་རིག་ཐོག་ཏུ། སྡོམ་གསུམ་རང་བཞིན་ཆོས་ཚུལ་ནང་བྱན་
ཚུད། གདོད་མའི་གནས་ལུགས་རྟོགས་ཕྱིར་ལྟ་སྒོམ་སྤྱོད། འབྲས་བུ་མཉམ་
ཉིད་འཁོར་འདས་མཉམ་བརྡལ་དོན། བསྐྱེད་རྫོགས་ལུང་རྟོགས་དྲང་ངེས་
རྣམ་པའི་ཚུལ། རང་རིག་ཡེ་ཤེས་འདི་ལས་མི་གཉིས་པས། ཡེ་དོན་རྟོགས་ན་
གྲུབ་མཐའ་ཡོངས་གྲོལ་ནས། ཀུན་བཟང་རྒྱལ་པོ་མ་བཙལ་རང་ལས་རྙེད།
དེ་ལྟར་ཞུས་སོ་དགོངས་པ་མ་ཚོམ་ལགས། ཆུ་གླང་ལོར་དཔལ་ཡུལ་སངས་
ཤིས་ཡང་སྤྲུལ་པས་གང་ཤར་དུ་བྲིས་ཏེ་ཕུལ་བའོ། དགེའོ། །
— 279 –



t-
*
-7-2C7
ས3*
ང་
དུ་ཕྱོགས་ནསཎི་བསྔགྱུཉྩན་ཟླ་ བ་ལྟ་བུས་སྤྲུལ་སྐུར་
རྗེ་་་་་་ཊཱི ཨུ་པད་ན་བྱུང་ཚུལ་
་
ན་མོ་གུ་རུ། རྗེ་མཚུངས་མེད་དགྱེས་པའི་རྡོ་རྗེ་མཁྱེན། ཆོས་ཐམས་
ཅད་རང་སེམས་འདི་ལས་བྱུང་། སེམས་དེ་ཡང་མ་རིག་འཁྲུལ་ནས་འབྱམས།
ད་བླ་མའི་གདམས་ངག་རྟོགས་པར་ཤོག། བསྐྱེད་རིམ་ལྷ་ཡི་དཀྱིལ་འཁོར་
དང་། རྫོགས་རིམ་ ཀ་ དག་ ཡེ་ ཤེས་ གཉིས། ཟུང་དུ་འཇུག་ པ་ལྟ་ བ་ཡིན།
ཤེས་རིག་གཞི་སྣང་འབྱམས་ པ་འདི། འཁྲུལ་ བའི་ སྤུན་ ཐག་ གཞི་ གྲོལ་ན།
སྒོམ་པའི་བབས་སོ་འགྲུབ་པ་ཡིན། སྣང་སྲིད་སྣོད་བཅུད་འདོད་ཡོན་ཆོས།
སྤང་བླང་མེད་པར་རང་སར་གྲོལ། སྤྱོད་པའི་ལམ་འཕྲང་བརྒལ་བ་སྟེ། ཆོས་
རྣམས་ཆོས་ཉིད་རོ་མཉམ་དུ། ལྷུན་གྲུབ་འབྲས་བུའི་རྒྱལ་པོ་ཡི། རྩ་རླུང་ཐིག་
ལེའི་རང་བཞིན་དུ། གནས་ལུགས་ཕྱག་རྒྱ་ཆེན་པོ་ཉིད། རིག་ཐོག་འདི་རུ་
སྤུངས་ནས་ཀྱང་། སྒྲིབ་གཉིས་སྦྱོངས་ནས་སྐུ་གཉིས་ཀྱི། གོ་འཕང་འགོད་ན་
སངས་རྒྱས་རྙེད། བཀའ་དྲིན་ཆེའོ་ཁྱེད་ལ་ཕུལ། ཅེས་སངས་ཤིས་སྤྲུལ་སྐུས་
སྨྲས་སོ། དགེའོ། །
— 280 —



བློgཐུབུསུ་བླ་''ཤེས་བྲུ་ཁྲོད་ཛཱིཝ་སམ། ཁྱོད
ཨ་ཧོ། བདེ་སྟོང་ཆོས་དབྱིངས་ཀུན་ཁྱབ་ཀུན་གྱི་གཞི། ད་ལྟའི་རིག་
པ་བཟོ་མེད་ ཀ་དག་འདིའི། ངང་ལས་འཁོར་འདས་ཆོས་རྣམས་ རྩལ་ དུ་
འབྱམས། གཟུང་འཛིན་བདེན་གྲུབ་མེད་པར་ཀློང་ཡངས་ངང་། གང་ཤར་
རང་གྲོལ་སྐུ་གསུམ་རིག་པ་འདི། ལྟ་སྒོམ་སྤྱོད་འབྲས་གནས་ལུགས་ཆོས་ཉིད་
ཀྱི། རོལ་བས་འཁོར་འདས་ལམ་གསུམ་སྒྱུ་འཕྲུལ་ཞི། རྡོ་རྗེ་དབྱིངས་ཀྱི་རོལ་
བར་དེ་ཉིད་ཡིན། རང་གཞན་གཉིས་ཕན་བླ་མ་མི་བརྗེད་དང་། སྙིང་རྗེའི་
འགྲོ་དྲུག་དེ་དོན་མ་རྟོགས་རྣམས། སྣང་སྲིད་དག་པ་རབ་འབྱམས་གསལ་
འདེབས་གསུམ། སྔགས་པའི་བསྐྱེད་རིམ་བསྙེན་སྒྲུབ་གང་བྱེད་དང་། ནད་
དང་ངེས་མེད་སྨྱོ་བའི་ཚུལ་ལ་སོགས། ལྟ་བའི་གནད་ཀྱི་གཟུང་འཛིན་ཁྲོལ་
དགོས་པས། གཞི་རིག་དབྱེར་མེད་ མཉམ་ བཞག་རྗེས་ ཐོབ་དང་། ལྷག་
མཐོང་ཀ་དག་རིག་སྟོང་བཙན་ས་བཟུང་། དེ་ཡིས་འདི་ཕྱི་བར་དོ་གསུམ་དུ་
གྲོལ། ཅེས་ཁྲོ་སྐྱབས་བླ་མ་ཤེས་རབ་འོད་གསལ་སྨྱོ་ནད་ཀྱི་རྐྱེན་བྱུང་ཚེ་སངས་
ཤིས་སྤྲུལ་སྐུས་སྨྲས་པ་དགེའོ། །
- 281 -



གྱོཝིད་ཡག་པུ་ཡང་《སོgཛདེབྲས་སྤྱི་
ཐུནུས་ཕྱུ་བྷཟུགསཇུག་གནུསཱཝིསོ།།
ན་མོ་གུ་རུ་པད་མ་ཀ་ར་ཡེ། དུས་གསུམ་སངས་རྒྱས་གུ་རུ་ཡིད་བཞིན་
ནོར། ངན་འགྲོ་ཀུན་འཇོམས་བཅོམ་ ལྡན་མི་འཁྲུགས་པ། འཇམ་དཔལ་
སྤྲུལ་བ་ཀུན་མཁྱེན་དོལ་པོ་པ། རྒྱུད་སྡེ་རྒྱ་མཚོའི་དཀྱིལ་འཁོར་ཡོངས་རྫོགས་
པའི། དཔལ་ལྡན་དུས་ཀྱི་འཁོར་ལོ་གསང་བ་ཆེ། བསྐྱེད་རྫོགས་འཕྲིན་ལས་
ས་གསུམ་བླ་ན་མཐོ། རྒྱལ་བ་ཇོ་ནང་བརྒྱུད་པར་འཛིན་པ་བཅས། བདག་གི་
སྤྱི་བོར་བསྙེན་ནོ་དབང་བཞི་སྩོལ། སྦྱོར་བ་དྲུག་ལྡན་ས་ལམ་འདྲེན་མཛད་པ།
མཉམ་རྗེས་གཉིས་མེད་སྟོང་ཉིད་དབུ་མ་ཆེ། གནས་ལུགས་མངོན་གྱུར་ཕྱག་
རྒྱ་ཆེན་པོའི་དོན། འབྲས་བུ་ལྷུན་གྲུབ་འོད་གསལ་རྫོགས་པ་ཆེ། གདོད་མའི་
སངས་རྒྱས་འགྲུབ་པའི་ཁྱབ་བདག་མཆོག རྡོ་རྗེ་གཞོན་ནུ་ཕྱི་ནང་གསང་བའི་
དོན། རྒྱལ་ཀུན་གསུང་གི་རྡོ་རྗེ་ཧེ་རུ་ཀ། ཡང་གསང་དབང་ཆེན་རྟ་མགྲིན་
རོལ་བའི་མཁའ། སྲིད་གསུམ་བདེ་བ་ཆེན་པོར་རོལ་མཛད་པ། ཇོ་ནང་རྒྱལ་
བའི་བྱིན་རླབས་སྙིང་ལ་ཞུགས། དད་པ་སྙིང་རྗེ་ངེས་འབྱུང་རྣམ་དཀར་ཀྱིས།
འཕྲིན་ལས་རྣམ་བཞི་འགྲུབ་པའི་དངོས་གྲུབ་སྩོལ། ཅེས་པའང་སངས་ཤུལ་
ཡང་སྤྲུལ་གཏེར་བཞེད་ཨོ་རྒྱན་ཀུན་སྐྱོང་གླིང་པས་ལྷ་སའི་ཇོ་ནང་ལྷ་ཡི་གཞལ་
ཡས་ཁང་དུ་ལྕགས་ལུག་ལོར་སྐུ་གཉེར་རིན་པོ་ཆེའི་བཞེད་ངོར་གང་ཤར་དུ་
བྲིས་སོ། དགེའོ། །
— 282
-



རིག་འཛིན་དགྱེས་པའི་ཧཱུྃ་ གླུ།
-，
-
ཧཱུྃ་ཧཱུྃ་ཀ་དག་སྤྲོས་བྲལ། ཧཱུྃ་ཧཱུྃ་བློ་འདས་རྫོགས་ཆེན། ཧཱུྃ་ཧཱུྃ་གཞུག་
མའི་གནས་ལུགས། ཧཱུྃ་ཧཱུྃ་ཆོས་སྐུ་ཉག་གཅིག ཧཱུྃ་ཧཱུྃ་ལྟ་སྒོམ་སྤྱོད་འབྲས། རྩྭ་
ཧཱུྃ་འཁོར་འདས་ཡོངས་ཁྱབ། ཧཱུྃ་ཧཱུྃ་གཞོན་ནུ་བུམ་སྐུ། སྣང་བཞི་ཟད་པར་
འཁྱོལ་བ། ཧཱུྃ་ཧཱུྃ་སྣང་རིག་རྟོག་གསུམ། སྐུ་གསུམ་རིག་པ་རྗེན་པ། ཧཱུྃ་ཧཱུྃ་
སྣང་སྲིད་འཁོར་འདས། རིག་རྩལ་འདི་ལས་མ་ཡིན། ཧཱུྃ་ཧཱུྃ་ཡེ་ཤེས་ལྔ་ལྡན།
བློ་འདས་མི་རྟོག་ཆོས་སྐུ། འདི་ལས་གདམས་པ་མི་འདུག ཧཱུྃ ཨཱ ཅེས་
སྨྲས་སོ། ཆང་ནག་གི་གྲོང་ཁྱེར་ཞིག་ཏུ། མི་ནག་གི་མདུང་བསྐོར་བྱེད་དུས།
སྨྱོ་ནག་གི་གཅེར་རྒྱུགས་བྱས་ཚེ། སྣང་སྲིད་འདི་ཧཱུཾ་གིས་སྦྱངས་ན། ལྷུན་གྲུབ་
ཀྱི་ཆོས་སྐུ་གསལ་འདེབས། ཤིང་ནག་དང་ལས་ནག་གི་འདབས་སུ། སྡིག་
ནག་གི་རྒྱུ་འབྲས་འཚོལ་པ། དོམ་ནག་གི་ལྤགས་པ་བཤུས་འདྲའི། ལས་ཟད་
ཀྱི་ཨ་ཇོ་སྙིང་རྗེ། ཆོས་མེད་ཀྱི་བན་དེ་སྡུག་ཐལ། ཆོས་མེད་ཀྱི་འགྲོ་ཀུན་སྙིང་
རྗེ། དགེ་མེད་ཀྱི་མཚམས་པ་ང་རང༌། འཁོར་བ་ལས་ཐར་བར་འདོད་དོ།
ཅེས་སྙེའུ་བ་རིག་འཛིན་ཀརྨ་ཐེག་མཆོག་གི་ངོར་སངས་སྤྲུལ་པས་གདམས་པའོ།
དགེའོ། །
— 283 ཡ



རྡོ་རྗེ་བདག་མེད་རྒྱུན་ཁྱེར་ནི།
ཧཱུཾ་ཧཱུཾ། དབྱིངས་ཡུལ་རྡོ་རྗེ་བདག་མེད་མ། བདུད་འདུལ་དྲག་མོ་ཁྲོས་
པ་ཡི། སེང་ཧ་མུ་ཁའི་བདེན་སྟོབས་ཀྱིས། བྱད་ཕུར་དྲོད་གཏོང་མི་འདོད་
རྐྱེན། རྩོད་གླེང་བྱད་མའི་སྙིང་ལྕེ་བྷོ། བན་བོན་བྱད་མ་དགྲ་ལ་བྷོ། མི་
མཐུན་ཆགས་ཆེ་ཉམ་ང་ཀུན། ངན་སྔགས་རྦད་པའི་སྲོག་ལ་བྷོ། གནོད་པར་
བྱེད་པའི་བགེགས་ལ་བྷོ། སྡང་དགྲ་བསམ་ངན་སྲོག་ལ་རྦད། ལོག་རྟོག་ཉོན་
མོངས་དགྲ་ལ་སྦྱོ། བྱད་མ་རྡུལ་བརླག་འཕྲིན་ལས་མཛོད། ཨ ཀ ས མ
རཿ ཙ ཤ ད ར ས མར ཡ ཕཊ ཨེ ས སྦྱོ བཟློག ཅེས་
གཏེར་སྲུང་སེང་ཧ་མུ་ཁའོ། དགེའོ། །
- 284
-



ཁྲོས་བྲེལ་ང་སོལ་ཁྲི་དྲན་ཤིང་དོན་གྱུརgཀླུབྲུ།
-
-
རྡོ་རྗེའི་སྲུང་མའི་གསོལ་འཕྲིན་ནི། གསེར་སྐྱེམས་དང་དཔལ་གཏོར་
བཤམས་ལ། རཾ་ཡཾ་ཁཾ། ཨོཾ་ཨ་ཧཱུཾ་ཧོ། ཅེས་སྤེལ་ལ། ཧཱུྃ་དབྱིངས་རིག་དབྱེར་
མེད་སྐུ་གསུམ་ཐིག་ལེའི་ཀློང་། རང་སྣང་མ་འགགས་སྒྱུ་མར་རོལ་བའི་འཕྲུལ།
རྨད་བྱུང་ཕྱི་ནང་གསང་གསུམ་འདོད་ཡོན་སྤྲིན། ཀུན་བཟང་རྣམ་རོལ་གཏེར་
ཆེན་ནམ་མཁའ་མཛོད། ཡཾར་ཀེང་ལས་རླུང་མེ་ཐོད་སྐྱེད་སྟེང་། བྷནྡྷའི་ནང་
དུ་ཟག་མེད་བདུད་རྩི་ཡི། གཏོར་མ་འདི་ཉིད་འབུལ་བའི་གནས་རྣམས་ནི།
རྩ་བརྒྱུད་བླ་མ་ཡོངས་འདུས་ཐོད་ཕྲེང་རྩལ། རྒྱུད་སྡེ་བཞི་དྲུག་ཡི་དམ་དཀྱིལ་
འཁོར་ལྷ། གནས་གསུམ་མཁའ་འགྲོ་ནོར་ ལྷ་ རྒྱ་མཚོའི་ཚོཊ། ཁྱད་པར་
དཔལ་མགོན་ མཧཱ་ ཀ་ལ་དང་། མ་མོ་གཟའ་བདུད་རྡོར་ལེགས་ སྙིང་སྲུང་
བཙན། ཆོས་སྐྱོང་ཕོ་རྒྱུད་སྲུང་མ་མོ་རྒྱུད་སྡེ། ཀུན་བཟང་པད་འབྱུང་ཕྱག་
རྡོར་རཏྣ་གླིང་། བདུད་འདུལ་ཀློང་གསལ་ཨོ་རྒྱན་ཀུན་སྐྱོང་གླིང་། མི་འགྱུར་
རྡོ་རྗེ་ལ་སོགས་གཏེར་ཆེན་བརྒྱ། གཏེར་ཕྲན་སྟོང་རྩ་བརྒྱུད་ལྡན་བླ་མ་ཡི།
སྤྱན་སྔར་ཁས་བླངས་དམ་ཅན་རྒྱ་མཚོའི་ཚོགས། གསོལ་བརྔན་ཐུགས་དམ་
བསྐངས་ལ་འཕྲིན་ལས་བསྐུལ། ཉམ་ཆགས་བྱང་ཞིང་རྣམ་བཞིའི་འཕྲིན་ལས་
- 285 —



སྒྲུབ། འོད་གསལ་རྡོ་རྗེ་སྙིང་པོའི་གསང་ལམ་ནས། ཁམས་གསུམ་འོད་སྐུར་
གྲོལ་བའི་འཕྲིན་མཛོད། བཀའ་དང་དམ་ལས་མ་འདའ་ས་མ་ཡ། རྒྱལ་བའི་
བསྟན་དང་ཟབ་མོའི་བཀའ་གཏེར་སྲུང་། རྣལ་འབྱོར་ཀུན་གྱི་དམ་ཚིག་རྗེས་
གཅོད་ཅིང་། བཀའ་བཞིན་རྗེས་སུ་སྒྲུབ་པའི་གྲོགས་མཛད་པ། དམ་ཅན་རྒྱ་
མཚོའི་ཚོགས་རྣམས་འཁོར་བཅས་ཀྱིས། ཆོས་འཁོར་འདི་ཡི་བསྟན་པ་སྡེ་དང་
བཅས། ཁྱེད་ལ་གཏད་དོ་རྟག་ཏུ་དབྱེར་མེད་སྐྱོང་། མདོ་སྨད་ཁམས་ཀྱི་
དཀར་ཕྱོགས་སྲུང་མ་དང་། ཁྱད་པར་འཛམ་གླིང་གངས་ཅན་གཞི་ཡི་བདག
སེང་ཆེན་ནོར་བུ་དགྲ་འདུལ་འཁོར་དང་ བཅས། གཉན་པོ་གི་ཁཾ་ དགོན་
གནས་ཆོས་འཁོར་བདག གསོལ་ཞིང་བརྔན་ནོ་ཐུགས་དམ་ཡོངས་བསྐང་
ནས། མཐུ་རྩལ་ནུས་བསྐྱེད་འགལ་བྱེད་ཆམ་ལ་ཕོབ། འདོད་དོན་བཅོལ་
བའི་ལས་རྣམས་མྱུར་འགྲུབ་མཛོད། ཅེས་གཏེར་སྟོན་ཉིད་ཀྱིས་སོ། རླུང་རྟ་
མཆོད་པ་ནི། ཨོཾ་ཨ་ཧཱུཾ། དུས་གསུམ་བླ་མ་ཡི་དམ་སྲུང་མའི་ཚོགས། འགོ་
བའི་ལྷ་ལྔ་དགྲ་བླ་གཉན་པོ་རྣམས། བཀྲ་ཤིས་རླུང་རྟ་འབུལ་ལོ་དགྱེས་བཞེས་
ནས། ས་གསུམ་འགྲན་བྲལ་རླུང་རྟའི་རྒྱལ་མཚན་ཕྱོར། སྡང་དགྲ་བསམ་
ངན་བྱད་མ་རྡུལ་བརླག་མཛོད། ལས་བཞི་འབད་མེད་འགྲུབ་པའི་དངོས་གྲུབ་
སྩོལ། ཅེས་རླུང་རྟའི་འཕྲིན་ལས་གསོལ་ན། ཅི་བསམ་འགྲུབ་པར་ཐེ་ཚོམ་
མེད་དོ། གུ་ཉེ། རྒྱ་ཐིམ། གང་ཞིག་ཡིད་ལ་སོགས། སོ་སོའི་མོས་འདུན་
ལྟར་མཐའ་བསྡུ་བར་བྱའོ། དགེའོ། །
ཨ
286
།



འོཊྛིའི་སླཛཨུརྗོད9སོgegugའིgབུ=དྲ་
ཨེ་མ་ཧོ། ཆོས་དབྱིངས་ཀ་དག་ཁྱབ་བདག་གདོད་མའི་མགོན། རང་
རིག་ཡེ་ཤེས་སྤྲོས་བྲལ་གཉུག་མ་ཆེ། འཁོར་འདས་རང་མདངས་རྩལ་དང་
རོལ་བ་སྟེ། རྩ་གསུམ་ཆོས་སྐྱོང་སྲུང་མར་དང་བཅས་པས། རྒྱལ་བསྟན་སྤྱི་
དང་གསང་ཆེན་སྔ་འགྱུར་བའི། རིང་ལུགས་དྲི་མེད་དབྱར་མཚོ་ལྟར་རྒྱས་
ཤིང་། མི་ཉམ་གོང་འཕེལ་མངའ་ཐང་དཔལ་འབྱོར་སྟོབས། ཕྱོགས་ལས་
རྣམ་པར་རྒྱལ་བའི་འཕྲིན་ལས་མཛོད། ཁྱད་པར་རིགས་བདག་འཁོར་ལོའི་
མགོན་པོ་ཡི། གསང་གསུམ་རྡོ་རྗེའི་རང་བཞིན་མི་འདའ་ཞིང་། རླབས་ཆེན་
ཐུགས་བསྐྱེད་བཞེད་དོན་མ་ལུས་པ། གེགས་མེད་མྱུར་དུ་འགྲུབ་པའི་གྲོགས་
མཛོད་ཅིག རྣལ་འབྱོར་བདག་ སོགས་ ཚེ་དང་སྒྲུབ་པ་ལ། བར་ཆད་མི་
མཐུན་ཉེར་འཚེ་ཀུན་ཞི་ནས། མཐུན་རྐྱེན་འབད་མེད་ལྷུན་གྱིས་གྲུབ་པ་ཡི།
དོན་གཉིས་མཐའ་རུ་ཕྱིན་པའི་བཀྲ་ཤིས་སྩོལ། ཅེས་མདོ་ཁམས་གོ་འཇོ་བའི་
ཚོང་དཔོན་གྲགས་གྲགས་ཀྱི་ངོར་སངས་སྤྲུལ་པས་གདམས་པའོ། དགེའོ། །
- 287
-



ཉམས་ལེན་གནད་དྲིལ་གྱི་གསུང་མགུར།
ན་མོ་གུ་རུ། ད་ལྟའི་ཤེས་རིག་སྐྱེ་འགགས་མེད་པ་འདི། ཀུན་བཟང་
ཆོས་སྐུའི་རིག་པ་དེ་ཁོ་ན། གཞི་དང་གཞི་སྣང་རྩལ་དང་རོལ་བ་སྟེ། འཁོར་
འདས་རེ་དོགས་གཟུང་འཛིན་ཆོས་སོ་ཅོག རིག་ཐོག་རང་སར་གྲོལ་བ་བཞི་
ལྡན་ལགས། སྣང་སྲིད་རང་སེམས་རང་ལུས་འདོད་ཡོན་ཀུན། རྟེན་འབྲེལ་
ཙམ་ལས་དོན་ལ་གྲུབ་པ་མེད། འཁོར་འདས་གཞིར་རྫོགས་སྐུ་གསུམ་རིག་པ་
འདི། གང་ཤར་རང་གྲོལ་བློ་འདས་མི་རྟོག་ཐུགས། ཆོས་རྣམས་ཆོས་ཉིད་
གཅིག་ཏུ་འདྲེས་པ་ལ། ལྟ་སྒོམ་སྤྱོད་འབྲས་ཀ་དག་ལྷུན་གྲུབ་འབྱམས། ཡེ་
ཤེས་ཆེན་པོས་སྣང་བཞི་ཟད་སར་སྐྱེལ། རིག་པ་ཀུན་བཟང་ཆོས་སྐུ་སངས་
རྒྱས་རྙེད། དེ་ལྟར་མཛོད་ཅིག་གདམས་ཤིང་རྟོགས་པ་ཕུལ། ཅེས་རྟག་རྟག་
བླ་མ་རིག་འཛིན་གྱི་གདུང་རྒྱུད་དམ་པ་འུག་སྒོང་ལ་སངས་ཤིས་སྤྲུལ་སྐུས་ཆུ་
དམར་མཛོ་མོ་རྫོང་རི་ནས་སྨྲས་པའོ། དགེའོ། །
- 288
-



བླ་སློབ་འགའ་ཡིག་ཡིgབ།lbན་དུ།།
ན་མོ་གུ་རུ། གནས་ཨོ་ རྒྱན་ རང་བྱུང་ གཞའ་ ཡས་ ཁང་། གངས་
དཀར་པོ་ལྔ་ཡི་ཞོལ་པ་ཅན། དཔལ་རྟ་མཆོག་གསང་བ་གུ་སྐྱེ་གནས། རྟ་
མཆོག་ཞལ་ནས་བདུད་རྩི་བབས། མྱང་ཚད་བླ་མེད་དངོས་གྲུབ་ཐོབ། ལྷ་
རིག་འཛིན་མཁའ་འགྲོ་འདུ་བའི་གནས། རྗེ་གྲུབ་ ཐོབ་ མང་པོ་བྱོན་པའི་
གནས། དཔལ་དུར་ཁྲོད་ར་ག་ར་ཏའི་གནས། ལུས་ཕུང་པོ་བོར་ཚད་མཁའ་
སྤྱོད་ཞིང་། ཡུལ་ཨོ་རྒྱན་རྡུ་མ་ཐ་ལར་སྐྱེ། ཆོས་ཟབ་མོ་འོད་གསལ་ཕྱག་རྒྱ་ཆེ།
དོན་ཟབ་མོ་བརྟུལ་ཞུགས་ཞི་བྱེད་གཅོད། མ་ལབ་ཀྱི་སྒྲོལ་མ་བྱིན་རླབས་ཅན།
ཕ་རྒྱུད་མ་རྒྱུད་ཐབས་ཀྱི་རྒྱུད། གྲུབ་ཐོབ་གཅོད་ཀྱི་བརྒྱུད་པ་ལ། ཡི་དམ་
གཅིག་ཆོག་བསྟེན་ནུས་ན། བསྐྱེད་རྫོགས་ཉམས་ལེན་དེ་ཡིས་ཆོག སྣང་
ཞིང་སྲིད་དང་གཉུག་མར་གནས། ལྷ་འདྲེ་མི་མིན་ཡུལ་ལྷ་དང༌། དཀར་ནག་
འདྲེས་མའི་གཞི་བདག་སོགས། སྙིང་རྗེས་རྗེས་སུ་བཟུང་བ་གནད། དྲག་
པོའི་བརྟུལ་ཞུགས་ཡ་ ངས་ཁྱེར། དེ་ཚོ་ གཉན་ ཁྲོད་ མདོར་ བསྡུས་ ལགས།
དོན་ལ་རང་རིག་ཆོས་ཀྱི་སྐུ། ཀ་དག་ཟངས་ཐལ་ཁྱབ་བདག་མགོན། འདི་
དང་མི་འབྲལ་ཅི་བྱས་ཀྱང་། རང་གཞན་གཉིས་ཀྱི་ལེགས་ཚོགས་སྨིན། རྩ་
གསུམ་མཆོག་གསུམ་སྲུང་མར་བཅས། འཁོར་འདས་རང་ལས་མི་གཞན་པས།
ཆོས་ཉིད་རྟོགས་ན་དེ་ལས་མེད། ཅེས་སངས་ཤིས་སྤྲུལ་སྐུས་ན་རོ་པའི་གནས་
ལུང་ནས་སློབ་བུ་ཆོས་འཕེལ་སྙིང་པོ་སོགས་ཀྱི་ངོར་སྨྲས་སོ། དགེའོ། ། །
— 289
-



བླ'གླིཛ་གི་སྤྱི་འགྲོཝིད།]
ཨ། གང་སྣང་འགགས་མེད་འཕོ་ཆེན་ཆོས་སྐུའི་ཀློང་། བློ་འདས་
བཅོས་མེད་དགོངས་ པ་ ཟངས་ ཐལ་དང་། དབྱེར་མེད་ འཕོ་བྱ་བྲལ་བའི་
དམིགས་ཡུལ་ སེམས། གཏད་མེད་གཉུག་ མའི་ ཡེ་ ཤེས་ དགོངས་ ཀློང་ དུ།
ཀུན་རྫོབ་རྒྱུ་འབྲས་བསླུ་མེད་དགེ་སྡིག་འབྲས། དོན་དམ་བདེན་པ་ཆོས་ཉིད་
སྟོང་པའི་གཤིས། གཞི་ཡི་འོད་གསལ་འཕོ་འགྱུར་བྲལ་བའི་ངང་། གཞི་སྣང་
ཤེས་པ་ལྷོ་སྤྲིན་ཇི་བཞིན་ཐིམ། དབྱེར་མེད་གདོད་མའི་མགོན་པོའི་ཐུགས་
ཀློང་ཨ་ཕཊ་ཨ་ཕཊ་ཨ་ཕཊ་ཅེས་སྤར་མ་ཐག་ཏུ་ཁྱི་རྒན་དེ་ཧད་དེ་འགྱེལ་སོང་
བའོ། དེ་ནི་བླ་མ་གླིང་གི་སློབ་བུ་འགའ་ཞིག་གིས་ཁྱི་རྒན་འདི་ལ་འཕོ་བ་
འདེབས་དགོས་ ཞེས་ ནན་ གྱིས་ བསྐུལ་ངོར་ སངས་ སྤྲུལ་ དཀོན་ མཆོག་ རྒྱལ་
མཚན་གྱིས་གདམས་པའོ། དགེའོ། །
— 290



|}}i༥་
གནས་ལུགས་དོན་གྱི་མགུར་མ།
ཨེ་ཨེ། འཁོར་འདས་རང་སྣང་སྟོང་པ་ཀ་དག་གི་གཤིས་ལུགས། ལྷུན་
གྲུབ་རིགས་བརྒྱའི་ཁྱབ་བདག་གཞི་མེད་ནི་རྩེ་བྲལ། གནས་ལུགས་རང་ཤེས་
གཉུག་མ་ལྟ་བ་ཡི་ངང་མདངས། མ་བཅོས་རྟག་ཆད་མུ་བཞི་མཐའ་བྲལ་དུ་
ཕྱམ་བརྡལ། སྒོམ་པ་ཡེ་ཤེས་བདེ་གསལ་མི་རྟོག་གིས་དབེན་ལ། ཀུན་གཞི་
ཚོགས་དྲུག་གཟུང་འཛིན་ཆོས་ཉིད་ཀྱིས་སྡུད་ནས། ཆོས་ཅན་འོད་གསལ་མ་
བུ་གཉིས་འདྲེས་ཀྱི་སྤྱོད་པས། འབྲས་བུ་རྒྱལ་པོའི་གོ་འཕང་བླ་མེད་དུ་ཐོབ་བོ།
འདི་ནི་དྲིན་ཆེན་མཚོ་སྐྱེས་བླ་མ་ཡི་བཀའ་ནོར། ལུས་སྣང་སྒྱུ་མ་འཇའ་སྐུར་
འོད་གསལ་དུ་ གྲོལ་བར། རིག་འཛིན་རྣམ་བཞི་གཞོན་ནུ་བུམ་སྐུ་ཡི་རྣལ་
འབྱོར། ཚེ་གཅིག་སངས་རྒྱས་ཐོབ་པའི་ཡེ་ཤེས་འདི་ཨ་ཡེ། ཞེས་དད་ལྡན་གྱི་
སློབ་བུ་རིན་ཆེན་རྒྱ་མཚོའི་ངོར་སངས་སྤྲུལ་དཀོན་མཆོག་རྒྱལ་མཚན་གྱིས་
འཕྲལ་མར་འདམས་པའོ། །
— 291 -



ཞལ་གདམས་ཚིག་ཉུང་དོན་དྲིལ།
ན་མོ་གུ་རུ། བཀའ་དྲིན་མཚུངས་མེད་བླ་མ་རིན་པོ་ཆེ། བདག་གི་
བདེ་ཆེན་ཡེ་ཤེས་འཁོར་ལོར་བཞུགས། གསོལ་ བ་ འདེབས་ པའི་དུས་ནི་
འགགས་པ་མེད། སྐྱེ་མེད་བླ་མ་ངོ་བོ་ཆོས་དབྱིངས་སྟོང་། འགགས་མེད་བླ་
མ་རང་བཞིན་གསལ་ཞིང་འབར། གནས་མེད་ཐུགས་རྗེའི་བླ་མ་ཀུན་ལ་ཁྱབ།
སྐྱེ་འགགས་གནས་གསུམ་འདུ་འབྲལ་མེད་པ་ཉིད། ཡེ་ཤེས་རིག་པ་འབྲས་བུ་
ལྷུན་གྱིས་གྲུབ། དེ་ཉིད་རྟོགས་ན་ལྟ་བ་ཉག་གཅིག་མཆོག ངང་ལས་མ་
གཡོས་གོམས་ན་སྒོམ་པ་སྟེ། ཀུན་ཁྱབ་ཟངས་ཐལ་ཐུགས་རྗེ་ཕྱོགས་ལྷུང་མེད།
འཕོ་འགྱུར་བྲལ་བ་སྤྱོད་པའི་གཤིས་ལུགས་ གྲོལ། འབྲས་བུ་སྐུ་བཞི་ཟུང་
འཇུག་གོ་འཕང་མཆོག བདེན་གཉིས་ཀུན་རྫོབ་དོན་དམ་ཆོས་ཉིད་རྫོགས།
རྒྱུ་དང་འབྲས་བུ་ཀུན་འབྱུང་ཐེག་པའི་ལམ། དོན་དམ་ཉིད་ནི་རང་མལ་སད་
པའི་ན། འཁོར་བའི་ཁམས་དང་སངས་རྒྱས་རྟོག་མེད་ཐུགས། གཉིས་སུ་
གྲོལ་བ་ཆུ་ལ་ཆུ་བཞག་བཞིན། གཉིས་མེད་ཀུན་བཟང་རྒྱལ་པོར་འུབ་ཆུབ་བོ།
ཞེས་དབུས་ཀྱི་སློབ་མ་དཀོན་ཚུལ་དང་པ་ཚེའི་ངོར་སངས་སྤྲུལ་པས་གདམས་
པའོ། །
292 -



འདུས་བྱས་མི་རྟག་པ་སྐུལ་བའི་མགུར་མ།
ན་མོ། སྐྱབས་གཅིག་དྲིན་ཆེན་བླ་མ་རིན་པོ་ཆེ། དུས་གསུམ་འབྲལ་
མེད་བདག་གི་སྤྱི་བོར་བསྙེན། གསོལ་བ་འདེབས་སོ་དབང་བྱིན་དངོས་གྲུབ་
སྩོལ། འཁྲུལ་ བའི་ སྣང་ བ་ གྲོལ་ བར་ཐུགས་ རྗེས་གཟིགས། འདུས་བྱས་
ཐམས་ཅད་བྱིས་པའི་རྩེ་མོ་འདྲ། འདོད་ཡོན་ཐམས་ཅད་དབྱར་གྱི་རྩི་ཏོག་
བཞིན། བཟའ་ཚང་ཉེ་རིང་ཚོང་འདུས་མགྲོན་པོའི་དཔེ། འཁོར་བའི་བྱ་
གཞག་རྨི་ལམ་ཁང་ཁྱིམ་ལྟར། སྒྱུ་ལུས་ཉོར་པོ་སྨིག་རྒྱུའི་གྲིབ་མ་དང་། ཆུ་
བུར་ཇི་བཞིན་མི་རྟག་སྒྱུ་མའི་ལུས། འདི་ཀུན་ནམ་ཡང་བདེན་པར་མ་འཛིན་
ཅིག མེད་ལ་ཡོད་སྣང་ཡུལ་གཞིས་ལུས་སེམས་འདི། མ་རིག་ཀུན་གཞིའི་
ཁམས་ལས་བྱུང་བ་ཡིན། རིག་པ་བྱང་ཆུབ་སེམས་མཆོག་རིན་པོ་ཆེ། ཐོབ་ན་
ཚེ་གཅིག་བདེ་བའི་ལམ་སྣ་ཟིན། དེ་ཕྱིར་མཚན་ལྡན་བླ་མའི་བཀའ་དྲིན་ལ།
ནམ་ཡང་བྱིན་རླབས་ཞུས་དང་ནད་གདོན་ཞི། ཚེ་འདིར་ཟབ་མོའི་ལམ་ལ་
ཕྱིན་པར་ངེས། ལས་དང་རྒྱུ་འབྲས་བདེ་དང་སྡུག་བསྔལ་གཉིས། ལུས་དང་
གྲིབ་མ་བཞིན་འགྲོགས་ནས་ཡོད། དེ་ ཕྱིར་འཁོར་བ་འདི་ལ་བློ་ལྡོག་ ཅིག
ཅེས་རང་སློབ་དད་ལྡན་པ་བློ་ཆོས་དང་བདེ་འཚོ་སོགས་ཀྱི་ངོར་སངས་སྤྲུལ་
པས་གདམས་པའོ། །
— 293 -



ལ། སྤྱོད་འཁྲུགས་ཀྱི་གུཛ
ན་མོ་གུ་རུ། རྗེ་བཀའ་དྲིན་གསུམ་ལྡན་མཆོག མི་འབྲལ་བདེ་ཆེན་
འཁོར་ལོར་བཞུགས། གསོལ་བ་འདེབས་སོ་བྱིན་གྱིས་རློབས། གཞི་དབྱིངས་
ངོ་བོ་སྟོང་གསལ་ཀ་ནས་དག གཞི་རིག་འཕོ་འགྱུར་མེད་པར་ཆོས་སྐུར་ཤར།
གཞི་སྣང་རང་བཞིན་ཡེ་ཤེས་ལྔ་ཡི་གདངས། ངེས་པ་ལྔ་ལྡན་ལོངས་སྐུའི་ཞིང་
བཀོད་རྫོགས། ཐུགས་རྗེའི་མ་འགགས་སྒྱུ་མའི་སྣང་ཚུལ་བཞིན། གང་སྣང་
རང་གྲོལ་སྤྲུལ་སྐུའི་དགོངས་པར་ཤར། ངོ་བོའི་གནས་ལུགས་ལྷུན་གྲུབ་བུམ་
པའི་སྐུ། སྤང་ཐོབ་བྲལ་བའི་རིག་པ་ཡེ་སངས་རྒྱས། འདི་དོན་རྟག་ཆད་མུ་
བཞི་མཐའ་བྲལ་བས། ཡེ་ཤེས་ངང་ཉིད་ཆོས་སྐུའི་ལྷུམ་ཞུགས་ནས། ངེས་པ་
རྙེད་པ་ལྟ་བའི་ངང་ཚུལ་ལ། ཡེ་དོན་ཇི་ལྟ་ཇི་སྙེད་མཁྱེན་གཟིགས་པས།
སྒོམ་པའི་བབས་སོ་སྒོམ་པ་ཡོངས་བྲལ་ཏེ། བསམ་བརྗོད་བྲལ་བ་སྐྱེ་འགགས་
གནས་གསུམ་རྫོགས། སྤྱོད་པ་སྤང་བླང་མེད་པ་རིག་རྩལ་ཤར། ཡེ་ཤེས་བཞི་
སྦྱོར་སྐུ་བཞིའི་གོ་འཕངས་མཆོག འབྲས་བུ་རྒྱལ་པོའི་ཆོས་སྐུ་རང་མལ་སངས།
294 -



མོ་ནད་སྤྱི་སྨན། །
འོལ་སེ་ཉེར་ལྔའི་སྟེང་དུ་ཤ་རྭའི་ཁྲག འབྲུ་ཆང་གཙང་མའི་ཕུལ་ན་མོ་
ནད་འཇོམས། སྔགས་ནི། ཨོཾ་མ་ཧ་ཛ་ལ་བྷུ་དྷ་ཡེ་ན་མ་སརྦ་ཏ་ཐ་ག་ཏ་བི་ཥ་
ཛ་ཡེ་སྭཱ་ཧཱ།
སྲིན་སྨན་སྐོར།
རྒྱུ་རུ་དང་ནི་ཨ་བར་སྐྱུ་རུ་ར། སེ་བའི་ཤིང་རྩ་གླ་རྩི་ཤ་ར་དང་། མ་ནུ་
དོམ་མཁྲིས་སྦྱོར་བ་དེ་ཉིད་ཀྱིས་མངལ་སྲིན་མ་ལུས་སྐད་ཅིག་ཉིད་ལ་ སེལ།
སྔགས་ནི་ཨོ་བི་ཥ་ཛ་ཡེ་སྭཱ་ཧཱ།
ཚད་སྨན་སྦྱོར་བ།
ཨ་བར་སྐྱུ་རུ་འབྲས་གསུམ་དང་། འོམ་བུ་དང་ནི་སྐྱེར་ཤིང་རྩ་བ་དང་།
ཀན་དྲ་ཀ་རི་སྦྱོར་བའི་དགུ་ཐང་འདིས། ཚད་རིམས་མ་ལུས་སྐད་ཅིག་ཉིད་དུ་
འཇོམས། སྔགས་ནི། ཨོཾ་འདུ་འདུ་སརྦ་ཏ་དྱཐ་བི་ཥ་ཛ་ཡེ་སྭཱ་ཧཱ། འ་ཨ་ཤ་ས་
མ་བི་ཥ་ཛ་ཡེ་སྭཱ་ཧཱ། ཨོཾ་ཨ་ཧཱུཾ་སྭཱ་ཧཱ། ཅེས་ཆུ་ལ་སྔགས་བཏབས་ནས་བཏུང་ན་
- 305 -



རྩ་ཁམས་ལུས་ཀྱི་གཞལ་ཡས་མ་ལུས་པའི་དགེ་མཚན་གཟི་བརྗིད་འབར་བར་
གྱུར། ནད་ཞི་ཞིང་གདོན་དཀྲོལ་བར་བྱེད་པའོ།
གྲིབ་སྨན་བསམ་དོན་ཀུན་འགྲུབ་ཡིད་བཞིན་
ནོར་བུའི་སྦྱོར་ཐབས་ནི།
ཉ་མཁྲིས་ཅུ་གང་གུར་གུམ་ལི་ཤིང་དང་། ཛ་ཏི་སུག་སྨེལ་ཀ་གོ་ལ་ཙན་
དཀར། ཙན་དམར་ཨར་ནག་ཨ་རུ་བ་རུ་སྐྱུར། རུ་རྟ་ཟེ་དཀར་ཟི་ནག་པོ་
ལིང་དང་། སྒ་དམར་ཤིང་ཚ་སྤོས་དཀར་ཐལ་ཀར་སྦྱོར། སོ་ར་ཛ་དང་མ་ནུ་
རུ་རྟ་དང༌། ཤིང་མངར་གསེར་བྱེ་སྡིག་སྲིན་འབྲི་ས་འཛིན། ཤ་རུ་བསྲེག་
ཐལ་གྷི་ཝཾ་ཏིག་ཏ་དང་། སེང་ལྡེང་ཁ་ཚར་སྨན་སྣ་སོ་གཅིག་པོ། སྔགས་ནི།
ན་མོ་ཙན་དྲ་བཛྲ་ཀྲོ་རྡ་ཡ ཧུ་ལུ་ཧུ་ལུ་ཏིས་ཁཱ་ཏིས་ཋ་བྷན་དྷ་བྷན་དྷ་ཧ་ན་ཧ་ན་
ཨ་མྲྀ་ཏེ་ཧཱུཾ་ཕཊ། གྲིབ་རིགས་མ་ལུས་ཡོངས་སུ་འཇོམས་པར་བྱེད། ཚད་རིམ་
རིགས་དང་མཇེ་དམུ་གཉན་གག་སེལ། མི་གཙང་ལས་གྲིབ་ཡོངས་སུ་དག་
པར་གྱུར། སླར་སྨྲས་པ། སྨན་གྱི་ཕུང་པོ་བརྒྱད་ཁྲི་བཞི་སྟོང་ཡང་། གྲངས་
དང་ངེས་པའི་རིམ་པ་དཔག་ཏུ་མེད། དོན་ནད་སྒྲིབ་གཉིས་དྲི་མ་དང་བཅས་
དང༌། སྣོད་ནད་འདུ་འཁྲུགས་རྩ་རླུང་མི་སྙོམ་དང་། སྙིགས་མའི་གཟའ་གྲིབ་
བཙན་གཟེར་ངེས་མེད་རིགས། ཀླུ་ནད་མཛེ་རིགས་བཅོ་བརྒྱད་ཆུ་སེར་རྡོལ།
- 306 -



མ་མོའི་ཡམ་ནད་ཕྱི་ནང་འབྱུང་བཞིའི་རྐྱེན། འགོས་ནད་རིགས་དང་གཅོང་
ནད་སྙིང་རླུང་སྨྱོ། རྒྱལ་ནད་འབོགས་དང་མོ་ནད་ཁྲག་སྲིན་རིགས། གསོ་
བྱེད་ཕྲིན་ལས་ཆོས་སྦྱིན་སྨན་གྱིས་བྱེད། ཚེ་བསྲིང་སྲོག་སྐྱོབས་གེགས་སེལ་
བར་ཆད་ཞི། ལང་ཚོ་དར་ཞིང་ཚོགས་གཉིས་བསོད་ནམས་འཕེལ། སྔོན་
སྨོན་ཟབ་གཏེར་ཨོ་རྒྱན་སྨན་བླ་ཡི། མ་ལུས་འགྲོ་ཀུན་ཐར་བ་བདེ་བའི་ལམ།
དལ་འབྱོར་རྟེན་མཆོག་སངས་རྒྱས་ཐོབ་པའི་ཆེད། སྨན་གྱིས་ཕུང་པོ་ས་སྟེང་
མི་ཤོང་མཛད། བདག་ཉིད་ལས་སད་འགྲོ་ལ་ཕན་པའི་གཏེར། དགོངས་
པའི་ཀློང་ནས་མཁའ་འགྲོའི་བཀའ་བཞིན་དུ། རིས་མེད་འགྲོ་ལ་ལྷག་པའི་
བསམ་བཟང་ཕུལ། སྨན་འདི་མཆོག་བསྔག་འདི་དང་ཕྱི་མ་ཡི། ཚེ་རིང་ནད་
མེད་ཆོས་འབྱོར་དོན་གཉིས་འགྲུབ། འབྲས་བུ་ཀུན་བཟང་སྨན་བླའི་གོ་འཕང་
ཐོབ། བསླུ་བ་མེད་དེ་གཏེར་སྨན་སྔགས་དང་བཅས། ནུས་པ་འབར་བའི་
སྒྲིབ་གཉིས་ཡོང་བྱང་ནས། དོན་སྣོད་ཟག་མེད་འཇའ་ལུས་སྐུ་བརྙེས་ཤོག
ཅེས་པའང་ལྷ་རྗེ་དམ་པ་བསོད་ནམས་བག་དྲོས་ལྷ་རེག་དང་བཅས་ཡང་ཡང་
སྐུལ་ངོར་ལྕགས་སྦྲུལ་ལོའི་བྱ་ཟླ་བའི་ཚེས་བཅོ་ལྔའི་སྔ་ཆར་དཔལ་ཡུལ་སངས་
ཤིས་ཡངས་སྤྲུལ་པས་ལྷ་ལྡན་དུ་མཁའ་འགྲོའི་བརྡ་ལས་ ཤར་མར་ཕབ་པའོ།
དགེའོ། །
- 307



གཉུག་མའི་གཤིས་ལུགས་བརྗོད་པའི་ཞལ་གདམས།
ཀ་དག་གཉུག་མའི་གཤིས་ལུགས་གཏིང་ནས་འབྱོངས་པའི་རིག་པ་ནི་
ལྟ་བ་སྟེ། ངང་ལས་སྐུ་གསུམ་འདུ་འབྲལ་མེད་པའི་འཁོར་འདས་རོ་མཉམ་
ཆེན་པོར་འབྱམས་ཀླས་པ་ནི་སྒོམ་པ་ཡིན། བདག་ལྟའི་རུ་ཏྲ་མཐར་འདེད་
གདོས་བྲལ་གྱི་འཁོར་བའི་གཟུང་འཛིན་གྱི་འཆིང་རྒྱ་རང་མལ་དུ་གྲོལ་བའི་དྲན་
ཤེས་བདེ་ཆེན་འདུ་འབྲལ་མེད་པ་ནི་སྤྱོད་པ་ཡིན། ཆོས་ཅན་ཐམས་ཅད་ཆོས་
ཉིད་གཅིག་ཏུ་དྲིལ་བའི་ཁམས་གསུམ་གྱི་ལས་སྣང་མ་ལུས་པ་སྟོང་ཉིད་ནམ་
མཁའི་དབྱིངས་ལ་རིག་དབྱིངས་ཐིག་ལེ་གསུམ་ཀ་དག་ཆོས་སྐུའི་དབྱིངས་སུ་
འུབ་ཆུབ་པ་ནི་འབྲས་བུ་བླ་ན་མེད་པའོ། ཅེས་པ་ནི་རང་གི་ཆོས་གྲོགས་རྒན་
པ་ཡེ་ཤེས་ཉི་མས་བསྐུལ་ངོར་སངས་སྤྲུལ་དཀོན་མཆོག་རྒྱལ་མཚན་གྱིས་གང་
ཤར་དུ་སྨྲས་པའོ། དགེའོ། །
= 308
—



རང་བཞིན་གདོད་མའི་སྨོན་ལམ་བཞུགས་སོ།
ཨེ་མ་ཧོ། ངོ་བོ་ཀ་དག་རིག་པའི་ཡེ་ཤེས་ཆེ། ལྷུན་གྲུབ་འདུས་མ་བྱས་
པ་འོད་གསལ་ཞིང་། འོག་མིན་རིག་གདངས་སྒྱུ་འཕྲུལ་རོལ་བ་ཆེར། གསོལ་
བ་འདེབས་སོ་གདོད་མའི་གནས་ལུགས་ལ། མངོན་པར་བྱང་ཆུབ་ཐོབ་པ་
བྱིན་གྱིས་རློབས། ཡེ་གདིངས་གཞི་སྣང་རོལ་བས་ཞིང་ཀུན་དུ། བདེ་སྡུག་
ཆོས་ཀུན་རྟེན་འབྲེལ་རོ་སྙོམ་པར། འཁོར་འདས་ཆོས་རྣམས་ལམ་རྫོགས་
འབྲས་བུ་ཡི། ཀུན་བཟང་རྒྱལ་སར་བསྒྲོད་པར་བྱིན་གྱིས་རློབས། བླ་མའི་
རང་བཞིན་ཐུགས་རྗེའི་ཡེ་ཤེས་གླིང་། འདྲེན་པའི་སྨིན་གྲོལ་ལྕགས་ཀྱུས་རྗེས་
བཟུང་ནས། བདག་དང་འབྲེལ་བཅས་མཐའ་མཉམ་ཡིད་ཅན་ཀུན། བླ་
མེད་ཆོས་ཉིད་རང་ཞལ་མཐོང་བར་ཤོག མདོ་དང་སྔགས་ཀྱི་ཚུལ་དོན་འུབ་
ཆུབ་ནས། འོག་མིན་པད་མ་དྲ་བར་སངས་རྒྱས་ཤོག ཅེས་པའང་རྡོ་རྗེའི་
སློབ་བུ་འགའ་ཞིག་གི་ངོར་ཨར་ཇོ་སྨྱོན་པས་ཙ་རི་རྡོ་རྗེ་ཕག་མོའི་གནས་སུ་སྨྲས་
པ་དགེ་ལེགས་འཕེལ། །
-- 309
-



སྔ་འགྱུར་དཔལ་ཡུལ་བའི་བསྟན་རྒྱས་སྨོན་ལམ་གྱི་མགུར་མའི་སྐོར།
ས
སྨོ
ར
ན
|་
ན་མོ་གུ་རུ། ཨེ་མ་ཧོ། ཕུན་ཚོགས་ལྔ་ལྡན་རབ་འབྱམས་ཆོས་ཀྱི་
དབྱིངས། སྐལ་བཟང་ཞེས་གྲགས་སྒྲོན་མེའི་ཞིང་ཁམས་འདིར། སངས་རྒྱས་
བསྟན་པ་རྨད་བྱུང་བསམ་ཡས་ཏེ། ཁྱད་པར་འཕགས་པའི་བསྟན་པ་རྣམ་
གསུམ་བྱོན། མདོ་ལྟར་འཛམ་གླིང་བྱེ་བ་ཕྲག་བརྒྱའི་ཞིང་། སྔགས་ལྟར་བྱེ་བ་
ཕྲག་ནི་ ས་ ཡ་ ལ། འཛམ་ གླིང་ ཞིང་ འདིར་ འཕགས་ བོད་ སྲིན་ གསུམ་ དུ།
སངས་རྒྱས་ཤཱཀྱ་ཐུབ་པ་ཞེས་བྱ་དང་། གུ་རུ་པད་མ་འབྱུང་གནས་ཅེས་བྱ་བའི། །
མདོ་སྔགས་ཚུལ་ལས་དྲང་ངེས་ལུང་རྟོགས་ཀྱིས། གདུལ་བྱའི་ཞིང་གྱུར་བསྟན་
པ་རིན་པོ་ཆེ། སྔ་འགྱུར་རང་ལུགས་མི་ནུབ་རྒྱས་གྱུར་ཅིག དཔལ་ལྡན་ནུབ་
ཕྱོགས་ཨོ་རྒྱན་ཡུལ་བཞིན་དུ། མངའ་བདག་རྗེ་དང་མཁན་ཆེན་ཞི་བ་འཚོ།
པད་མ་འབྱུང་གནས་རྗེ་དང་མཚོ་རྒྱལ་གྱིས། བོད་ཡུལ་མུན་པའི་གླིང་དུ་སྒྲོན་
མེ་སྤར། བསྟན་པ་གཉིས་ལྡན་དར་བ་བོད་ཀྱི་ཡུལ། སྔ་འགྱུར་རྡོ་རྗེ་ཐེག་
པའི་རང་ལུགས་ཀྱི། བཤད་དང་སྒྲུབ་པའི་བསྟན་དང་དེར་འཛིན་སོགས།
རྒྱལ་བ་རྣམས་ཀྱི་གདུང་འཛིན་དམ་པ་གང་། སྐུ་ཚེ་རྡོ་རྗེའི་ཁྲི་ལ་ཞབས་བརྟན་
- 310 -
-
-



ཤོག མདོ་སྔགས་སྡེ་གཉིས་བསྐྱེད་རྫོགས་ལུང་རྟོགས་ཀྱིས། འདུ་བ་གསུམ་
དང་འབར་བ་རྣམ་པ་གསུམ། མཁྱེན་བརྩེ་ནུས་པའི་ཕྱག་རྫོགས་བླ་ན་མཐོ།
རིག་འཛིན་གྲུབ་ཐོབ་རྒྱ་མཚོའི་འཁོར་ལོས་བསྒྱུར། སྔ་འགྱུར་རྨད་བྱུང་རྡོ་རྗེ་
ཐེག་པའི་མཛོད། བཤད་དང་སྒྲུབ་པའི་བསྟན་པ་གཉིས་ལྡན་པ། རབ་ཏུ་
རྒྱས་ལ་ཡུན་དུ་གནས་གྱུར་ཅིག མཧ་ཨ་ནུ་ཨ་ཏི་རྫོགས་པ་ཆེ། གདོད་ནས་
རྣམ་དག་འོད་གསལ་ཆོས་སྐུའི་མཁའ། རང་བཞིན་ཞིང་ཁམས་ཁྱབ་བརྡལ་
བདེ་བ་ཆེ། ཐུགས་རྗེའི་འགྲོ་དོན་བྱང་ཆུབ་མཆོག་ཏུ་བསྔགས། ཐེག་གསུམ་
བསྟན་པ་སྡོམ་པ་གསུམ་གྱིས་བརྒྱན། རྒྱན་དྲུག་མཆོག་གཉིས་རྗེ་འབངས་ཉེར་
ལྔ་ཡིསཾ། མདོ་སྔགས་བསྟན་པ་ཇི་ལྟར་སྐྱོང་བ་བཞིན། སྔ་འགྱུར་དཔལ་ཡུལ་
རང་ལུགས་བཤད་སྒྲུབ་སྡེ། མཆོག་གཉིས་བརྩོན་འགྲུས་ཤེས་རབ་སྒོ་བརྒྱ་རྡོལ།
ཇི་སྲིད་བར་དུ་དེ་སྲིད་བསྟན་པ་དར། ས་གསུམ་ཆོས་ཀྱི་རྔ་སྒྲ་སྒྲོགས་པར་ཤོག
དུས་གསུམ་རྒྱལ་བའི་ཐུགས་རྗེའི་རྗེས་སུ་བཟུང་། ཚངས་པ་ལྷ་ཡི་མེ་ཏོག་ཆར་
དུ་ཕབ། བླ་མེད་ཐེག་མཆོག་རྒྱལ་པོའི་དགའ་སྟོན་རོལ། མ་དང་མཁའ་འགྲོ་
དཔའ་བོ་རྒྱ་མཚོའི་ཚོགས། སྲུང་མར་བཅས་པའི་རབ་ཏུ་གནས་གྱུར་ ཅིག
བདེ་གཤེགས་རྒྱལ་བའི་ཐུགས་རྗེའི་བདུད་རྩི་ཡིས། ལས་ཉོན་སྒྲིབ་གཉིས་མ་
ལུས་ཡོངས་སྦྱངས་ཤོག སྡུག་བསྔལ་ཚ་གདུང་སྐྱོབ་པའི་མགོན་གཅིག་པུ།
པད་མ་འབྱུང་གནས་རྗེ་འབངས་ལོ་པཎ་ཚོགས། གཏེར་ཆེན་བརྒྱ་རྩ་གཏེར་
ཕྲན་སྟོང་རྩ་སོགས། འགྲོ་བ་འདྲེན་པ་དཔག་ཏུ་མེད་པ་ཀུན། འཕྲིན་ལས་
– 311 --



ཆོས་རྔ་གཡོ་བའི་རྒྱལ་མཚན་འཕྱར། སྔ་འགྱུར་རྡོ་རྗེ་ཐེག་པས་མཛེས་གྱུར་
ཅིག སྙིགས་ མའི་ རང་མཚང་ཟབ་ཟོབ་མང་པོའི་ཆོས། དྲང་དོན་རྣམ་
གྲངས་འགྲམ་ཆུ་མི་ལྡང་ཞིང་། མཁས་དང་སྙན་མོའི་ཚིག་ལ་མི་རེ་བར། སྔ་
འགྱུར་མྱུར་ལམ་ཟབ་མོའི་ཁྱད་ཆོས་ཀྱིས། ཁྲེགས་ཆོད་ཆོས་ཉིད་བདེན་པ་
མངོན་མཐོང་ནས། ཚེ་འདིར་འཇའ་ལུས་འོད་སྐུར་མཆོག་བརྙེས་ཤོག ངེས་
གསང་ཐོལ་རྒལ་ཟབ་མོའི་དོན་རྟོགས་ནས། གྲོལ་བ་བཞི་ལྡན་ས་ལ་ལྷུན་གྲུབ་
ཤོག དབང་བཞིའི་ཡེ་ཤེས་རྒྱུད་ལ་སྨིན་གྱུར་ནས། སྣང་བཞིའི་ས་ལམ་
ཡོངས་སུ་རྫོགས་གྱུར་ཅིག རིག་འཛིན་རྣམ་བཞིའི་ས་རུ་ཡོངས་སྒྲོལ་སྨོན།
བསྐྱེད་དང་རྫོགས་པའི་རིམ་པ་ཡོངས་གྲོལ་ནས། སྔ་འགྱུར་རྡོ་རྗེ་ཐེག་པ་རྒྱས་
གྱུར་ཅིག རིག་འཛིན་པད་མའི་རྗེས་འཛིན་དཔལ་ཡུལ་བའི། བསྟན་པ་
ཕྱོགས་མཐར་རྒྱས་པའི་ཤིས་པ་སྩོལ། དོན་གཉིས་ལྷུན་གྲུབ་སྨོན་འབྲས་ཡོངས་
སྨིན་ཤོག ཅེས་རྒྱལ་བ་དཔལ་ཡུལ་བའི་གྲལ་མཐའ་འཛིན་པ་སངས་སྤྲུལ་
དཀོན་མཆོག་རྒྱལ་མཚན་གྱིས་དཔལ་བསམ་ཡས་ནས་བྲིས་པའོ། དགེའོ་སརྦ་
མངྒལཾ། །
= 312



སྨོན་ལམ་ཡོངས་སུ་གྲུབ་པའི་མགུར་མ། །
ན་མོ་གུ་རུ། རྗེ་རིགས་བདག་མི་འགྱུར་བླ་མ་མཆོག དབྱེར་མེད་
བདག་གི་གཙུག་ན་བསྙེན། བར་ཆད་སོལ་ལ་བྱིན་གྱིས་རློབས། སྐྱེ་བ་ཀུན་ཏུ་
བླ་མ་དམ་པ་རྣམས། འབྲལ་བ་མེད་པར་བདག་ནི་འབངས་གྱུར་སྨོན། སྔོན་
ལས་འཕྲལ་རྐྱེན་ངན་སྟོབས་དབང་བཙན་པས། དུ་ཁའི་གནས་ལ་ངན་ལེན་
མི་ལེན་ཤོག དམ་ཆོས་ཚུལ་བཞིན་སྤྱོད་པའི་ལུས་མཆོག་ལ། བསེ་རུ་བཞིན་
དུ་རི་ཁྲོད་ཚུགས་པར་སྨོན། ལས་ གྲོགས་ ངན་ པས་བློ་ ཁ་ མི་ བསྒྱུར་ཞིང་།
ཆོས་ཚུགས་ཡང་དག་ཟིན་པར་བླ་མ་མཁྱེན། སྔོན་ལས་དགེ་བའི་བག་ཆགས་
བཟང་པོ་ ཡིས། བསྟན་ པའི་ བདག་ པོའི་ འཕྲིན་ལས་ ཡོངས་ འགྲུབ་ ཤོག
འདོད་ཡོན་བདུད་ཀྱི་བསླུ་བྲིད་ཟང་ཟིང་གིས། ཆོག་ཤེས་མེད་པར་གཏི་མུག་
མི་འབྱམས་སྨོན། བསམ་དོན་ཆོས་མིན་རྒྱུད་ལ་མི་སྐྱེ་ཞིང་། འགྲོ་ཕན་དོན་
གཉེར་བྱང་ཆུབ་མཆོག་འཛིན་ཤོག འཕྲིན་ལས་བསྟན་པའི་ཆོས་དུང་ས་ཆེན་
གཡོ། རབ་འབྱམས་རྒྱལ་བའི་མངའ་འབངས་བདག་གྱུར་ཅིག ཕ་མའི་གཙོ་
བྱས་འབྲེལ་ ཐོགས་སེམས་ ཅན་ཀུན། དུས་འདི་ནས་བཟུང་བདེ་ཆེན་སར་
འགོད་ནས། བླ་མེད་སངས་རྒྱས་ཐོབ་པའི་མགོན་གྱུར་ཅིག དཔལ་ལྡན་བླ་
མའི་ཐུགས་རྗེའི་བྱིན་རླབས་དང་། མཆོག་གསུམ་རྩ་གསུམ་རྒྱལ་བ་རྒྱ་མཚོའི་
ཚོགས། དམ་ཅན་ལྷ་དང་བཅས་པས་འགྲུབ་གྱུར་ཅིག ཅེས་པའང་མ་ཎི་
སྤྲུལ་སྐུའི་ངོར་ སངས་ སྤྲུལ་ པས་ བོད་ཀྱི་ལྷ་ རི་ རྩེ་ ལྔའི་ གནས་ སུ་ བྲིས་ པའོ།
དགེའོ། །
- 313 -



མཇུག་བྱེད་བསྔོ་སྨོན་བྱད་ཆེན་བགྲོད་པའི་ཤིང་རྟ།
ཨེ་མ་ཧོ། སྐུ་གསུམ་རྒྱལ་བ་རྒྱ་མཚོའི་བྱིན་རླབས་དང་། རྩ་གསུམ་ཡི་
དམ་རྒྱལ་བའི་ཐུགས་རྗེའི་སྟོབས། མཆོག་གསུམ་རྟེན་དང་བརྟེན་པར་བཅས་
པ་ཡི། བཀའ་སྲུང་ཆོས་སྐྱོང་དམ་ཅན་སྲུང་མའི་མཐུས། འཕྲིན་ལས་རབ་
འབྱམས་རྣམ་བཞི་ལྷུན་གྲུབ་སྟེ། དུས་གསུམ་སངས་རྒྱས་བྱང་སེམས་མཛད་
རྣམ་བཞིན། ཕྱིན་དྲུག་བསྡུ་བཞིའི་སྤྱོད་པ་རླབས་ཆེན་གྱི། འབྲེལ་བཅས་
ཐར་བ་མཆོག་ལ་འགོད་པའི་ཕྱིར། རྫོགས་པ་ཆེན་པོའི་ཆོས་སྦྱིན་རླབས་པོ་
ཆེའི། དགེ་རྩ་འཁོར་གསུམ་དམིགས་མེད་དབྱིངས་སུ་བསྔོ་། ཚོགས་གཉིས་
མཐུ་ཆེན་བདེན་པའི་སྟོབས་ཤུགས་ཀྱིས། ཁམས་གསུམ་འགྲོ་བའི་འཁྲུལ་བ་
ཞིག་པར་ཤོག སྣང་སྲིད་སྣོད་བཅུད་འདོད་ཡོན་ཆོས་སོ་ཅོག དམ་ཆོས་
འདི་བཞིན་ཀ་དག་དབྱིངས་སྒྲོལ་སྨོན། བདེན་པའི་བཀའ་ཆོས་མཐོང་ཐོས་
དྲན་རེག་འགྲོ། ད་ལྟ་ཉིད་ནས་ཆོས་ཉིད་དོན་རྟོགས་ཤོག ཕ་མ་འགྲོ་དྲུག་
སྲིད་མཚོ་ལས་བརྒལ་ནས། ཐར་བ་ནོར་བུའི་གླིང་དུ་ཕྱིན་གྱུར་ཅིག ཟབ་
ཆོས་འདི་ཡི་གདུལ་བྱའི་ཞིང་གྱུར་ཀུན། མཚམས་མེད་ལྔ་དང་མི་དགེ་བཅུ་ལ་
- 314 --



--
སོགས། ཁམས་གསུམ་འཁོར་བའི་སྡིག་སྒྲིབ་མ་ལུས་དག བླ་མེད་རྫོགས་པ་
ཆེན་པོའི་ཀློང་གྱུར་ནས། རིག་འཛིན་རྣམ་བཞིའི་གོ་འཕང་མྱུར་ཐོབ་ཤོག
ཅེས་པའང་དཔལ་ཡུལ་སངས་ཤིས་སྤྲུལ་སྐུའི་ཟློས་གར་བསྒྱུར་བ་གཏེར་སྟོན་ཨོ་
རྒྱན་ཀུན་སྐྱོང་གླིང་པས་དཔལ་ལྷ་ལྡན་ཇོ་བོའི་སྐུ་མདུན་དུ་སྒྲ་རྒྱལ་ལྕགས་
ཁམས་ཀུན་འཛིན་ཟླ་བའི་ཚེས་བཅོ་ལྔ་འབུམ་འགྱུར་ཉིན་ཐོ་རངས་ སུ་བྲིས།
དགེའོ། །
- 315 -



བསྒྲིགས་ ནས་ཀྱི་གཏམ།
དེའང་བོད་ཁ་བ་གངས་ཅན་ཞེས་གངས་རིའི་མུ་ཁྱུད་ཀྱི་ཕྲེང་བ་ཚར་དུ་
དངར་ལ། དགེ་བཅུའི་ཡོན་ཏན་གྱི་མཁོ་ལག་རྫོགས་ཤིང་། གནའ་ནས་ད་
བར་གྲགས་སྙན་གྱི་བ་དན་དཀར་པོ་ཟླུམ་དབྱིབས་གོ་ལའི་ཡུལ་གྲུ་གང་སར་
ཁྱབ་བཞིན་ པའི་མི་རིགས་ཤིག་ཡིན་ལ། གདོད་ནས་ཡ་ རབས་ཀྱི་གཤིས་
ལུགས་རང་ཆས་སུ་ཡོད་ལ། བློ་གྲོས་དང་དཔའ་མཛངས། ཕུགས་བསམ་
དང་སྙིང་སྟོབས་ཀྱིས་རང་རིགས་ཀྱི་འཕེལ་རྒྱས་དང་འཚོ་གནས། རྒྱལ་ཁབ་
ཀྱི་སྟོབས་འབྱོར་སོགས་ལ་མཛད་རྗེས་རྨད་དུ་བྱུང་བ་ཇི་སྙེད་ཅིག་བཞག་དང་
འཇོག་མུས་སོ། ལྷག་པར་ལོ་རྒྱུས་ཀྱི་ཆུ་ཀླུང་རིང་མོའི་ནང་དུ་མི་རིགས་རང་གི་
རིག་གནས་ཀྱི་རླབས་ཕྲེང་བར་མེད་དུ་གཡོ་ཞིང་། མི་ཉམས་གོང་འཕེལ་དང་
ཉམ་པ་སོར་ཆུད། སྔར་མེད་གསར་གཏོད་ཀྱི་སླད་གཞན་དྲིང་མི་འཇོག་པའི་
ལེགས་སྐྱེས་བླ་ན་མ་མཆིས་པ་ཕུལ་ཡོད་ལ། སྒོས་སུ་སྤྱི་ཚོགས་ཀྱི་འཚོ་བ་དང་།
མི་རིགས་ཀྱི་ཁྱད་ཆོས། འདུ་ཤེས་ཀྱི་རྟོག་དཔྱོད། ལུས་སེམས་ཀྱི་རྟེན་འབྲེལ་
བཅས་བརྟན་གཡོའི་ཆོས་ཚུལ་རྒྱ་མཚོ་ལྟ་བུ་ལ་མཁས་ཤིང་གྲུབ་པའི་སྐྱེས་ཆེན་
དམ་པ་རྣམས་ཀྱི་པིར་རྩེ་ལས་འཁྲུངས་པའི་རྩོམ་གྱི་རིག་པ་ནི་མི་རིགས་གཞན་
- 316 -



དང་གཞན་ལ་འགྲམ་ཆུ་ལྡང་མི་དགོས་པར་ཕུན་སུམ་ཚོགས་ཤིང་གྱ་ནོམ་པ་
ཞིག་ཡོད་མོད་འོན་ཀྱང་སྤྱི་ཚོགས་ཀྱི་འཕོ་འགྱུར། ལོ་རྒྱུས་ཀྱི་བཀག་རྒྱ། རང་
བྱུང་གི་འགལ་རྐྱེན་སོགས་ཀྱིས་ཕུལ་བྱུང་གི་བརྩམས་ཆོས་དེ་དག་རྩོམ་སྒྲིག་
འགྲེམ་སྤེལ་བགྱིད་པར་གེགས་གོལ་བར་ཆད་བསམ་ཡུལ་ལས་འདས་པ་འབོར་
ཆེན་ཞིག་ཡོད་པ་ནི་ལོ་བཅུའི་ཟང་ཟིང་གི་སྐྱུགས་བྲོ་བའི་རིག་གསར་གྱི་བཟློས་
གར་དེས་མཚོན། མི་རིགས་ཀྱི་རིག་གནས་ལ་གོད་ཆགས་གསབ་ཏུ་མེད་པ་
ཞིག་བྱུང་ཡོད་པ་ནི་སྐྱེ་བོ་ཀུན་གྱི་བློ་ཕམ་གྱི་གནས་སུ་གྱུར། འདིར་སྐབས་སུ་
མཚམས་སྦྱོར་ཞུ་བྱ་ནི། གང་ཞིག་རྒྱལ་དབང་པད་མ་ཀ་ར་ཡི་རིང་ལུགས་དྲི་མ་
མེད་པ་ནམ་མཁའ་ཇི་སྲིད་དུ་འཛིན་སྐྱོང་སྤེལ་བའི་ཐུགས་བསྐྱེད་སྨོན་ལམ་གྱི་
བདེན་མཐུ་ཡོངས་སུ་གྲུབ་པ། རང་གཞན་གྲུབ་མཐའ་རྒྱ་མཚོའི་ཕ་རོལ་དུ་
སོན་པ། རིགས་དང་དཀྱིལ་འཁོར་རྒྱ་མཚོའི་ཁྱབ་བདག་ངེས་པ་དོན་གྱི་གྲུབ་
འབྲས་མངོན་དུ་གྱུར་པའི་བྱ་བྲལ་བ་ཆེན་པོ་སངས་ཤུལ་ཡང་སྤྲུལ་དཀོན་མཆོག་
བསྟན་པའི་རྒྱལ་མཚན་མཆོག་གི་གསང་གསུམ་རྨད་དུ་བྱུང་བའི་ངོ་མཚར་གྱི་
མཛད་རྣམ་ལས་ཟུར་ཙམ་ཞུ་ན། དེ་ཡང་མདོ་ཁམས་རོལ་ཆེན་བཅོ་བརྒྱད་
ལས། སྨྲར་རོལ། རྡོ་རོལ། ཟླ་རོལ། གེ་སར་རྟའི་ཡུལ་སོགས་སུ་གཙོ་བོར་
ཆགས་པའི་ལྕགས་མོ་མགོ་ལོག་པ་འདི་དག་ཕལ་ཆེར་སྤྱི་ལོའི་དུས་རབས་བཅུ་
བཞི་བའི་མཇུག་ཙམ་ན་ཁམས་འགུག་ཁོ་ལུང་ནས་གནས་སྤོ་བྱས་ཏེ། ད་ལྟའི་
མགོ་ལོག་པད་མ་རྫོང་གི་ས་ཆ་གཙོ་བོར་གྱུར་པའི་རྡོ་འཛི་སྨྲར་གསུམ་གྱི་ཡུལ་གྲུ་
་
=
317 --



བདག་གིར་བྱས་ནས་རིང་དུ་མ་སོང་བ་ན། མགོ་ལོག་ཕག་ཐར་གྱི་སྲས་སུ་
ཀ ཐོག་བླ་མ་བྱང་ཆུབ་སེང་གེའི་ཐུགས་ཟིན་གྱི་སློབ་བུ་མཁས་ཤིང་གྲུབ་པའི་
བདག་ཉིད་ཆེན་པོ་མགོ་ལོག་བླ་མ་ཆོས་འབུམ་བྱ་བ་འཁྲུངས་པ་ནས་བཟུང་།
མགོ་ལོག་དབུ་ཙ་དགོན་པ་ཕྱག་བཏབ་པ་དང་། རིམ་བཞིན་ཀར་རྙིང་བསྟན་
པའི་སྒྲོན་མེ་ཀརྨ་ཡོངས་འཛིན་ཆེན་པོ་དང་། ཞྭ་ནག་སྐུ་ཕྲེང་བཅུ་བ་མཆོག་
སྤྲུལ་ཆོས་དབྱིངས་རྡོ་རྗེ། བཅུ་གཅིག་པ་ཆེན་པོ་ཡེ་ཤེས་རྡོ་རྗེ། སྐྱིད་ལུང་
ཐུགས་མཆོག་རྡོ་རྗེ། འདས་ཆུང་གསང་སྔགས་བསྟན་འཛིན། འདས་ལོག་
པད་མ་ མཐར་ཕྱིན་ སྐུ་ཕྲེང་རིམ་བྱོན། སངས་ སྤྲུལ་ རྒྱལ་སྲས་ གཞན་ ཕན་
མཐའ་ཡས། བླ་མ་དགེ་བསྙེན་ཆོས་ཀྱི་རྒྱལ་མཚན། ཨོ་རྒྱན་འཕྲིན་ལས་གླིང་
པ། ཨོ་རྒྱན་མགོན་གྱུར་གླིང་པ། སངས་ཤུལ་སྤྲུལ་སྐུ་པད་མ་ཆོས་དབྱིངས་རྡོ་
རྗེ་རིན་པོ་ཆེ། སྒྲུབ་ཆེན་བརྒྱད་ལ་ཕྱག་ལེན་འདེབས་པའི་མཁས་གྲུབ་ཀྱི་ཡ་
གྱལ། ཁྲ་དགེ་སློང་རིན་པོ་ཆེ། རྫ་སྨན་རྒྱལ་སྤྲུལ་སྐུ། ཨ་བོའི་བླ་མ་བོས་རྒན་
སྤྲུལ་སྐུ། རྡོ་གྲུབ་སྐུ་ཕྲེང་རིམ་བྱོན། ཁྲག་འཐུང་བདུད་འཇོམས་གླིང་པ་ཡབ་
སྲས་སྐུ་ཕྲེང་གསེར་གྱི་རི་བོ་ལྟར་དུ་བྱོན། དཔལ་ཡུལ་རྫ་རྫི་ལྷ་གསུམ་ཞེས་རྒྱལ་
ཁམས་ན་གྲགས་པའི་སྐྱེས་ཆེན་དུ་མ་འཁྲུངས་པ་སྟེ། ཨཀ་བླ་མ་བློ་བཟང་རིན་
པོ་ཆེ། བདུད་འདུལ་དབང་ཕྱུག་གླིང་པ་ཡབ་སྲས། སྨན་རྒྱལ་སྟག་བླ་ནོར་བུ།
ཨ་ཀ་དྲང་སྲོང་རིག་པའི་ཡེ་ཤེས་སོགས། གཞན་གྲུབ་མཐའ་རིས་མེད་ཀྱི་རྒྱལ་
བ་ཇོ་ནང་པའི་སྤྲུལ་སྐུ་ཨ་ཁྱུང་རྒྱ་བླ་མ་ཡབ་སྲས་དུ་མ་དང་། རི་བོ་དགའ་ལྡན་
— 318 --



ལུགས་ཀྱི་ལུང་དཀར་སྤྲུལ་སྐུ་རིན་པོ་ཆེ། ཤར་ལོད་རིན་པོ་ཆེ་གྲགས་པ་བཟང་
པོ། མདོ་རྒྱུད་སྨྲ་བའི་དབང་པོ་དབང་མདའི་གྱང་སྤྲུལ་རིན་པོ་ཆེ། བླ་མ་
མཆོག་གཏེར་པད་མ་དབང་ཆེན་རྡོ་རྗེ། སྤྲུལ་རྡོ་རྗེ་དགྲ་འདུལ། སོག་པོ་སྤྲུལ་
སྐུ་བདེ་ཆེན་སྟོབས་ལྡན་ཤེས་རབ་རིག་པའི་རལ་གྲི་སོགས། མཁས་གྲུབ་ནོར་
བུའི་ཕྲེང་བ་ཟབ་མ་ཆད་པར་ཕྱོགས་འདིར་འཁྲུངས་ཤིང་ཕེབས་ལ་འཕྲིན་ལས་
ཀྱིས་ལུང་རྟོགས་བཤད་སྒྲུབ་ཀྱི་ས་གསུམ་དུ་བསྟན་པའི་རྒྱལ་མཚན་གྱི་ཆོས་རྔ་
ཆེན་པོ་གཡོ་བའི་རྒྱལ་བསྟན་འགྲོ་བའི་ཕན་བདེ་དཔག་མེད་དུ་བསྐྲུན་ནས་
བཀའ་འགྲེལ་བསྟན་བཅོས་ཀྱི་གསུང་ཆོས་དང་ཟབ་གཏེར་དགོངས་གཏེར་
དཔག་མེད་ ཀྱི་ བཅུ་ ཕྲག་ རིག་ པའི་ འོད་ སྟོང་ ཕྱོགས་ མེད་ དུ་ འགྱེད་ པས།
གཞན་ཁྱིམ་པ་སྦྲ་ནག་པའི་ཁྲོད་དུའང་ཡིག་ཚང་ལོ་རྒྱུས་གླེང་བའི་དགེ་མཚན་
ཐོན་ཅིང་། དཔེ་གཏམ་སྒྲུང་རྒྱུད་དང་ལོ་རྒྱུས་ཆུ་བོའི་རྒྱུན་ལྟ་བུའང་དཔག་ཏུ་
མེད་པ་ཡོད། རྟེན་འབྲེལ་རྩིས་དང་། གསོ་བྱེད་སྨན་གྱི་སྒོ་སྣ་ཚོགས་དང་
ཁྱད་པར་དེང་དུས་ཀྱི་ནད་རིགས་བཅོས་བརྡུགས་ལ་དག་ཆེད་དུ་ཕན་པའི་
གཏེར་སྨན་གྱི་ཁྱད་ཆོས་ལྡན་པ་དང་། རི་མོ་སྣ་ཚོགས་ཀྱི་ཚུལ་ལ་དབང་འབྱོར་
བའི་ལྷ་བྲིས་མང་དུ་ལྡན་པ་བཅས་ཡུལ་འདིར་རིན་ཐང་བྲལ་བའི་རིག་གནས་
ཤུལ་བཞག་པར་མ་དང་བྲིས་མའི་གླེགས་བམ་དུ་བྱས་པ་ད་ལྟའི་བར་མི་ཉུང་བ་
ཞིག་བཞུགས་ཡོད་ལ་སྤྱིར་གྲུབ་མཐའི་དབང་དུ་བྱས་ན་ཡུལ་འདིར་སྔ་འགྱུར་
རྙིང་མ་བ་དང་། མཉམ་མེད་བཀའ་རྒྱུད་པ། རྒྱལ་བ་ཇོ་ནང་པ། རི་བོ་
- 319 -



དགའ་ལྡན་པ། བོན་ལུགས་གཡུང་དྲུང་པའི་གྲུབ་མཐའ། ཁྱད་པར་དུ་དུས་
གསུམ་གྱི་སངས་རྒྱས་རྣམས་ཀྱི་སྐུ་གསུང་ཐུགས་ཡོན་ཏན་འཕྲིན་ལས་ཀྱི་བསྟན་
འགྲོའི་ཆེད་དོན་དུ་སྤྲུལ་བའི་གཏེར་སྟོན་བརྒྱ་རྩ། གཏེར་ཕྲན་སྟོང་རྩ་སོགས་
རྒྱལ་བསྟན་རིས་མེད་དུ་ཕྱག་རྫོགས་དབུ་གསུམ་གྱི་བོད་རྒྱུད་ནང་བསྟན་གྱི་གྲུབ་
མཐའ་ཆེ་བའི་རིགས་རྒྱུན་མ་ཆད་པར་མཉམ་གནས་སུ་འཕེལ་རྒྱས་བྱུང་ཡོད་ལ།
ས་ཚིགས་ཀྱི་དབང་དུ་བྱས་ན་ཤར་ལྷོའི་མཚམས་དང་། ལྷོ་ནུབ་ཏུ་འབྲེལ་
ཆགས་ཡོད་པ་རེད། བོད་མདོ་སྨད་ཁམས་རིག་གནས་མ་ལག་མི་འདྲ་བ་
གཉིས་མཉམ་དུ་འདྲེས་པ་ལས་བྱུང་བའི་ཁྱད་ཆོས་ཐུན་མོང་མ་ཡིན་པ་ཞིག་
ཀྱང་མཉམ་གནས་སུ་ཡོད་པས་དེ་ལ་མྱུར་སྐྱོབ་དང་ཞིབ་འཇུག་དཔྱད་གཞིའི་
རིན་ཐང་འགངས་ཆེ་བ་ཞིག་ཡོད་པར་གདོན་མི་ཟའོ། ། དེའི་ཕྱིར་དམ་པ་
འདི་ཉིད་ཀྱི་སྐྱེ་ཡབ་ཁྲག་འཐུང་བདུད་འཇོམས་གླིང་པའི་སྲས་མཁྱེན་བརྩེ་
འཛམ་གླིང་དབང་རྒྱལ་གྱི་གདུང་སྲས་ལྕགས་གོང་སོགས་སྤྲུལ་གཏེར་སྟོན་ཤེས་
རབ་རལ་གྲི་རིན་པོ་ཆེ་ནི་གཏེར་ཆེན་མ་ཏི་རནྣའི་རྣམ་འཕྲུལ་ཡིན་པ་དང་ཡུམ་
ནི་གཏེར་གྱིས་ལུང་ཟིན་པའི་ཌཀྐི་མ་ཉི་ཟ་ཆོས་འཛོམས་སམ་ཆོས་མཚོ་ཞེས་
ཁམས་ཉི་ མ་ གྲགས་ པའི་ གདུང་ གི་ ཚ་ མོ་ དངོས་ ཡིན་ པའི་ སྲས་ སུ་ སྤྱི་ལོ་
(༡༩༩༩) བསྐལ་བ་ས་གླང་ལོར་ཨ་མྱེ་རྨ་ཆེན་སྤོམ་རའི་རྨ་ཉིན་ཤར་ཕྱོགས་
བྲག་དཀར་སྨུག་གསང་ཐང་དུ་བཀྲ་ཤིས་པའི་མཚན་རྟགས་ཕུན་སུམ་ཚོགས་པ་
དང་བཅས་གླང་གི་ཟླ་བའི་ཚེས་བཅུའི་ཉི་ཤར་འབྲུག་གི་སྔ་ཆར་སྐུ་བལྟམས་
— 320 -



པའོ། ། དུས་དེར་སྒྲ་དང་ས་གཡོ་བ། འབྲུག་ཐོག་གློག་ཞགས་འཁྱུག་ནས་བྱ་
རྒོད་སྦྲ་སྟེང་དུ་ལྡིང་བ། འཇའ་འོད་ཀྱི་ཡ་མཚན་མངོན་སུམ་དུ་མི་རྣམས་ཀྱི་
མཐོང་ཆོས་སུ་གྱུར་བའི་རྒྱུ་མཚན་ད་ལྟའང་གླེང་གཞི་སྦྲ་ཁྱིམ་པ་ལའང་ཡོད་པ་
ལགས། དེ་ཡི་ཚེ་ན་དཔལ་ཡུལ་མཆོག་སྤྲུལ་རིན་པོ་ཆེ་དང་། རྫོང་གསར་
མཁྱེན་བརྩེ། ཀ་ཐོག་ཕྱག་ཚ་གཏེར་སྟོན་པད་མ་དབང་ཆེན། གཏེར་སྟོན་
སྟག་ཤམས་རྡོ་རྗེ། རྒྱལ་སྲས་བསོད་ནམས་ལྡེའུ་བཙན། གཏེར་ཆེན་ཀུན་
བཟང་ཉི་མ། ཡབ་གཏེར་སྟོན་ཤེས་རབ་རལ་གྲི། བང་ཆེན་པ་དམེ་བླ་མ་
ཀརྨ་རིག་འཛིན་སོགས་བླ་མ་དམ་པ་རྣམས་ཀྱིས་ཞུ་འབུལ་སྙན་གསེང་བྱས་
མཐར་མགྲིན་གཅིག་ཏུ་དཔལ་ཡུལ་སངས་ཤུལ་སྤྲུལ་སྐུ་མཆོག་གི་ཡང་སྲིད་དུ་
མཚན་གསོལ་། དགུང་ལོ་ལྔ་ནས་རྨར་ཡུལ་དབུ་རྩེ་མཆིམས་ཕུའི་དགོན་དུ་
གསེར་ཁྲིར་མངའ་གསོལ་ནས་སྐུ་ཡོན་བསླབ་གནང་བ་རེད། སྐབས་དེར་
ཡོངས་འཛིན་ཆེན་མོ་ཧོར་བ་བླ་མ་འགྱུར་མེད་རྡོ་རྗེ་མཆོག་དང་གླང་བླ་ཆོས་ཀྱི་
རྡོ་རྗེའི་དངོས་སློབ་རིན་པོ་ཆེས་སྐུ་རྗེ་མཛད་གནང་བ་དང་གཞན་ཡང་ཀ་ཐོག་
མཁན་ཆེན་འཇམ་དཔལ་རྒྱ་མཚོ། མཁན་ཆེན་ཆོས་གྲོལ་རིན་པོ་ཆེ་སོགས་ཀྱི་
སྐུ་མདུན་ནས་དགེ་ཚུལ་གྱི་སྡོམ་པ་ནོས་ཤིང་སྔ་རྗེས་སུ་ཨ་ཀ་བླ་མ་བློ་བཟང་།
སྤྲུལ་སྐུ་བསོད་ནམས་ལྡེའུ་བཙན། བླ་མ་མཆོག་གཏེར་རིན་པོ་ཆེ། དཔལ་
ཡུལ་མགར་ཀློང་རྒྱལ་སྲས་དམ་པ། ཆགས་མེད་རིན་པོ་ཆེ། མཁན་ཆེན་དམ་
ཆོས། ཁང་སྤྲུལ་བསྟན་པའི་དབང་ཕྱུག སྦ་རོལ་ནམ་མཁའ་འཇིག་མེད།
- 321 -
---



བི་ཚ་བླ་མ་ཚུལ་ཁྲིམས་དར་རྒྱས། པད་མ་སི་དྷི། ཤིང་བཟའ་ཚང་། ཇོ་ནང་
བླ་མ་བློ་འཕྲིན། བླ་མ་བཤད་སྒྲུབ་དཔལ། རྡོ་གྲུབ་ཆེན་རིན་པོ་ཆེ། གོང་
ཐང་འཇམ་དཔལ་དབྱངས། ཀིར་ཏི་སྐྱབས་ མགོན་རིན་པོ་ཆེ། ཀླུ་ཤུལ་
མཁན་པོ། མཁན་ཆེན་འཇིགས་མེད་ཕུན་ཚོགས། ལྷ་སྤྲུལ་གར་དབང་ཉི་མ།
རིག་འཛིན་མདོ་སྔགས་ཉི་མ། གྲུབ་པའི་གདུང་སྲས་རྟ་འབྲིན་དབང་རྒྱལ།
མཁའ་འགྲོ་ཏ་རེ་ལྷ་མོ་དང་ཡབ་གཏེར་ཆེན་ནམ་མཁའ་གླིང་པ། ནག་པོ་
གཏེར་ཆེན། ཁྱད་པར་དུ་བདུད་འཇོམས་འགྲོ་འདུལ་གླིང་པའི་རྡོ་རྗེའི་རྒྱལ་
ཐེབས་སྐྱབས་རྗེ་ཆོས་ཉིད་རིན་པོ་ཆེ་མཆོག་དང་། ཡེ་ཤེས་ཀྱི་མཁའ་འགྲོ་མ་
བདེ་ཆེན་གཡུ་སྒྲོན་རིན་པོ་ཆེ་སོགས་ཀྱི་ཞལ་སྔ་ནས་ཐུན་མོང་དང་ཐུན་མིན་གྱི་
ཟབ་ཆོས་ཡོངས་རྫོགས་ཐོབ་པ་དང་། གཞན་ཡང་ས་སྟེང་གི་སྐྱེས་ཆེན་དམ་པ་
དང་། བྱང་ཆུབ་སེམས་པ་མང་པོའི་ཞལ་སྔར་ཆོས་འབྲེལ་དཔག་མེད་ཐོབ་
ཅིང་། གསར་རྙིང་རིས་སུ་མ་ཆད་པའི་མདོ་སྔགས་གཞུང་ལུགས་རྒྱ་མཚོ་ལྟ་
བུར་ཐོས་བསམ་སྒོམ་གསུམ་དང་སྤོང་ཀློག་བྱ་བའི་འཁོར་ལོ་གསུམ་ལ་མངའ་
བརྙེས་པའི་ཚུལ་དེ་ལྟ་བུས་བརྟུལ་ཞུགས་ཀྱི་ཧེ་རུ་ཀའི་རྣལ་འབྱོར་དུ་དབུགས་
དབྱུང་ནས་གཟེངས་བསྟོད་པ་སོགས་རྒྱལ་བསྟན་གྱི་སྒྲོན་མེ་ཞིག་ཏུ་གྱུར་འདུག།
ཁོང་དགུང་ལོ་ཆུང་ངུའི་དུས་ནས། རྩ་གསུམ་ཞི་ཁྲོའི་ཞལ་ གཟིགས་དང་།
ཁྱད་པར་དུ་གུ་རུ་པད་མ་དང་དབྱེར་མེད་པའི་དངོས་སྣང་རྒྱུན་མི་ཆད་པར་
མཐོང་སྣང་དང་རྨི་ལམ་ཉམས་སོགས་བྱུང་རྒྱལ་དུ་སོང་བ་ནི་ལྷུན་གྲུབ་ཀྱི་
= 322 --



མཁྱེན་ཆར་ཐོགས་པ་མེད་པ་ཅིག་ཡིན། དགོངས་གཏེར་ནོར་གཏེར་སོགས་
རྫས་གཏེར་མང་པོའི་གཏེར་ཆོས་པོ་ཏི་ཉི་ཤུ་ལྷག་ད་ལྟའང་དངོས་སུ་བཞུགས་
ཡོད་ལ། དགུང་ལོ་བཅོ་བརྒྱད་ནས་བཟུང་དུར་ཁྲོད་ཀྱི་གནས་དང་། ཨོ་རྒྱན་
པད་མའི་སྐུ་གསུང་ཐུགས་ཡོན་ཏན་འཕྲིན་ལས་ལྔའི་གནས་ལ་བགྲང་བྱ་ཇི་སྙེད་
ཅིག་བཞུགས་པ་སྟེ། ཡུན་ནན་གྱི་གནས་རི་ཁ་བ་དཀར་པོ་དང་། གངས་
དཀར་ཏི་སི། ལ་ཕྱི་གངས། ཡར་ལྷ་ཤམ་པོ། གངས་རི་ཐོད་དཀར། ཙ་རི་
ཊ། པད་མ་བཀོད་ཆེ་ཆུང་། བོད་ཀྱི་བྱ་རྒོད་སྤུང་རི། བྲག་སེང་གེ་གནམ་
རྫོང་། གནས་ཟངས་རི་མཁར་དམར། དུར་ཁྲོད་ཕུང་པོ་རོལ་བའི་གནས།
བདུད་རི་ཧ་ཤང་། རི་བོ་མ་ལ་ཡ། མདོ་སྨད་ཐང་སྟོང་སྒྲུབ་གནས། བྲག་
དམར་བྱ་རྒོད་ཕུག་སོགས་སྦས་གནས་ངེས་མེད་དུ་སྒྲུབ་པ་ཉམས་ལེན་གྱིས་
བསྟན་འགྲོའི་དོན་བསམ་གྱིས་མི་ཁྱབ་པར་སྙིང་རྗེའི་དབང་ཕྱུག་གི་ཕུལ་དུ་བྱུང་
བའི་ངེས་པ་དོན་གྱི་རྣལ་འབྱོར་གྱི་དབང་ཕྱུག་ཆེན་པོའི་གོ་སར་མངའ་གསོལ་
ཞིང་སྐུ་ཉིད་ཀྱི་ཆོས་སྐོར་ལའང་མདོ་སྔགས་ཀྱི་གཞུང་དོན་རྒྱ་མཚོ་ལྟ་བུ་དང་
གཞན་ཡང་གེ་སར་གྱི་ལྷ་སྒྲུང་སྐོར། ནད་སྲུང་རྡོ་རྗེའི་གོ་ཁྲབ་སྐོར། གཏེར་
སྨན་བདུད་རྩིའི་ལས་སྦྱོར་སྐོར་སོགས་བཅུ་ཕྲག་རིག་པའི་གཞུང་ལུགས་དང་མ་
འབྲེལ་པ་གཅིག་ཀྱང་མེད་པས་ན་འདི་ནི་གང་གི་ཆོས་ཚུལ་རབ་འབྱམས་ལྟ་
བུའི་སྙིང་ཁོང་ནས་བླངས་པའི་ཟབ་དོན་དབྱངས་སུ་གྱེར་བའི་གསུང་མགུར་
ཐོར་བཏུས་ཤིག་ཡིན་པས། འདིས་ནང་བསྟན་གྱི་ཤེས་རིག ལོ་རྒྱུས་ཀྱི་རྟོག་
- 323 --



འཇུག གེ་སར་གྱི་སྒྲུང་གཏམ། སྨན་རྩིས་ཀྱི་གཏེར་བཞེད། གཞན་ཡང་
ཚུལ་འཆོས་ལ་དགག་པ། དངོས་དོན་ལ་གཟེངས་བསྟོད། རྨོངས་དད་ལ་
དག་སེལ་ བཅས་གནང་ ཁར་ གཞུང་དྲང་གི་ལྟ་བ། ཞི་བདེའི་བསམ་སྦྱོར།
གཞན་ཕན་གྱི་ཀུན་སྤྱོད། སེམས་ཀྱི་གནད་གསང་། ཚེ་སྲོག་གི་གསང་དོན།
རྩ་རླུང་གི་འཕོ་སྦྱོར། སྣོད་བཅུད་རྟེན་འབྲེལ་གྱི་ཆོས་ཉིད་སོགས་གསལ་ལ་མ་
འདྲེས་པའི་ངོ་མཚར་བའི་ཐུན་མོང་དང་ཐུན་མིན་གྱི་ཁྱད་ཆོས་འབུར་དུ་ཐོན་
པས་ན་བསམ་བློ་བ་ཆེན་པོ་ཞིག་གིས་འཁོར་འདས་བརྟན་གཡོའི་ཆོས་ཚུལ་ལ་
ཞིབ་འཇུག་དཔྱིས་ཕྱིན་པའི་བདེན་དོན་གྱི་འབྲས་རྟགས་བླ་ན་མཐོ་བ་ཞིག་ཀྱང་
རེད་ལགས་ན་དཔེ་དེབ་འདིས་བོད་རིག་པར་དོ་སྣང་དང་ཞིབ་འཇུག་གནང་
མཁན་གྱི་ཞིབ་འཇུག་པའམ་ཚན་རིག་པ་རྣམས་ཀྱི་ཐུགས་ཕན་གསོ་བའམ་ཟུར་
ལྟའི་དཔྱད་གཞིར་སྨན་ཕྱིར་ད་ལམ་སྒྱུ་འཕྲུལ་གློག་གི་རིས་སུ་བགྱིས་ཏེ་པར་གྱི་
ཕྱི་མོར་བསྐྲུན་པའི་དགེ་བས་དེབ་ཆུང་འདི་ཉིད་མཐོང་ཐོས་དྲན་རེག་ཏུ་གྱུར་
བའི་ཡིད་ཅན་ཅོག་ལ་ལྐུགས་པས་བུ་རམ་གྱི་རོ་མྱོང་བ་ཇི་བཞིན་སྨྲ་བསམ་
བརྗོད་མེད་ཀྱི་དོན་བྱེད་ནུས་པར་གྱུར་ཅིག་ཅེས་སྨོན་པ་པོ་ནི་དུས་མཐའི་གསོ་
རིག་འཆང་བ་གདོང་དྲུག་སྙེམས་པའི་ལང་ཚོའམ་བསོད་ནམས་བག་དྲོ་རུ་
འབོད་པས་བོད་རབ་བཅུ་བདུན་པའི་ལྕགས་འབྲུག་ལོའི་ཡོས་ ཟླ་བའི་ཚེས་
བཅུའི་ཉིན་ལྷ་ལྡན་དུ་སྦྱར་བས་དུས་དང་རྣམ་པ་ཀུན་ཏུ་རྒྱས་པར་གྱུར་ཅིག །
དགེའོ། །
- 324 —



བཀྲ་ཤིས་དགེ་བའི་སྨོན་ལམ།
ཨོཾ་སྭ་ སྟི མཆོག་ གསུམ་ སྐུ་ གསུམ་ རྩ་ གསུམ་ རབ་འབྱམས་ དང་།
སྐལ་བཟང་སངས་རྒྱས་སྟོང་གིས་ཤིས་པ་སྩོལ། རྣམ་དཀར་ཀློང་མགུར་རྫོགས་
ཆེན་ནམ་ མཁའི་ ཉི། གདུལ་ བྱའི་ ཁམས་ དབང་ མ་ལུས་ ཡོངས་ཁྱབ་ནས།
བརྒྱུད་པའི་རྩ་བའི་བླ་མའི་བཀྲ་ཤིས་ཤོག དངོས་གྲུབ་རྩ་བ་ཡི་དམ་བཀྲ་ཤིས་
ཤོག བར་ཆད་ཀུན་སེལ་མཁའ་འགྲོའི་བཀྲ་ཤིས་ཤོག འཕྲིན་ལས་རྩ་བ་
ཆོས་སྲུང་བཀྲ་ཤིས་ཤོག གནས་ཡུལ་ཞིང་སྐྱོང་དཀར་ཕྱོགས་བཀྲ་ཤིས་ཤོག
དམ་ཚིག་ཅན་གྱི་ཡུལ་སྲུང་བཀྲ་ཤིས་ཤོག བོད་སྐྱོང་བསྟན་མ་བཅུ་གཉིས་
བཀྲ་ཤིས་ཤོག འཛམ་གླིང་ཞིང་འདིར་མདོ་སྔགས་ཉི་ཟླ་ཟུང་། འདུས་པ་རྒྱ་
མཚོ་རྒྱུ་དཀར་བྱེ་བ་བཞིན། ཟབ་གསང་ཆོས་རྔས་ས་གསུམ་གཡོ་གྱུར་ཅིག
དོན་གཉིས་ཡོངས་གྲུབ་སྐུ་གཉིས་མངོན་གྱུར་ཏེ། འོད་གསལ་ཟག་མེད་འཇའ་
ལུས་བཀྲ་ཤིས་ཤོག ཅེས་པའང་སངས་སྤྲུལ་དཀོན་མཆོག་བསྟན་པའི་རྒྱལ་
མཚན་གྱིས་བཀྲ་ཤིས་པའི་ཉི་མར་ལྷ་ལྡན་ནས་གདམས་པའོ། དགེའོ། སརྦ་
མངྒལཾ། །
-
325
--



，
:
/，
，
，
རྣམ་ཐར་འདིའི་ཡོན་བདག་གི་ངོསྤྲོད་མདོར་བསྡུས།
-
རྣམ་མགུར་འདིའི་ཡོན་སྦྱོར་བ་ རིན་ ཆེན་ རྒྱ་ མཚོ་ མཆོག་ནི་ཡབ་ ལྷ་
གཡང་དང་ཡུམ་སྒྲོལ་དཀར་གྱི་སྲས་སུ་བོད་བྱང་ཐང་དཔལ་མགོན་རྫོང་གི་སའི་
ཆར་སྐུ་བལྟམས། དགུང་ལོ་ཆུང་ངུ་ནས་རང་གཤིས་བཟང་ཞིང་བློ་རིག་རྣོ་བ།
གཏོང་ཕོད་ཆེ་ཞིང་བསམ་སྦྱོར་གཙང་བ་བཅས་དམ་པའི་རང་རྟགས་ལྷུག་པར་
བརྡོལ་བའི་བློ་ལྡན་གྱི་སྐྱེས་བུ་དམ་པ་ཞིག་ཡིན་པ་སྟེ། གང་ཉིད་ནས་སྔ་ཕྱིར་
དབུལ་ཕན་དབུལ་སྐྱོར། དབུལ་སེལ་དབུལ་རོགས། དབུལ་བཅོས་ཕྱུགས་
བསྒྱུར། སློབ་བཙུགས་སྨན་གཉེར། ཁེ་ལས་ གསར་སྤེལ། ཐོན་ཁུངས་
བསྔོགས་འདོན། དམངས་ཕན་དམངས་རོགས་སོགས་སྤྱི་ཚོགས་དང་དཔལ་
འབྱོར་གྱི་ཕན་བདེའི་བྱ་གཞག་གང་ལའང་རང་ནུས་ཡོད་རྒུ་རྩལ་སྤྲུགས་ཀྱིས་
ལེགས་སྐྱེས་ཇི་སྙེད་ཅིག་ཕུལ་ཡོད། ད་ལམ་ཡང་རྣམ་མགུར་འདི་ཉིད་དཔར་
བསྐྲུན་འགྲེམས་སྤེལ་ ཐད་དངོས་ཤུགས་ཅི་རིགས་ཀྱིས་ཡོན་སྦྱོར་གནང་བ་
བཅས་ཉིན་མཚན་འཁོར་མོ་ཡུག་ཏུ་ལུང་རྟོགས་ཀྱི་བསྟན་པར་བཀུར་བསྟི་སྲི་ཞུ་
བཟང་པོས་འཚོ་ཞིང་གཞེས་མུས་སོ། །
– 326 -



पवादात या
গ্ৰমিকাৰ ১
दयानतधागा
माया
मनामनामाना
-
-
.
-
མོ༔ དུས་གསུམ་སངས་རྒྱས་གུ་རུ་རིན་པོ་ཆེ༔ དངོས་གྲུབ་ཀུན་བདག་བདེ་བ་ཆེན་པོའི་ཞབས། བར་ཆད་ཀུན་སེལ་བདུད་འདྲལ་དྲག་པོ་རྩལ།
གསོལ་བ་འདེབས་སོ་བྱིན་གྱིས་རླབས་དུ་གསོལ། ཕྱི་ནང་གསང་བའི་བར་ཆད་ཞི་བ་དང་། བསམ་པ་ལྷུན་གྱིས་འགྲུབ་པར་བྱིན་གྱིས་རློབས།
बगरमा गार वारा कांगावया जाना बागमयमा
लाललललकारक।
ميريديا بالمياه



དཔེ་སྒྲིག་འགན་འཛིན་མཁན། བློ་བཟང་ཚེ་རིང༌།
མདུན་ཤོག་ཇུས་འགོད་པ། བསོད་ནམས་བག་དྲོ།
སངས་སྤྲུལ་དཀོན་མཆོག་བསྟན་པའི་རྒྱལ་མཚན།
གྱི་རྣམ་མགུར་དང་བཅས་པའི་གསུང་ཐོར་བུ།
བསོད་ནམས་བག་དྲོས་རྩོམ་བསྒྲིགས་བྱས།
བོད་ལྗོངས་མི་དམངས་དཔེ་སྐུན་ཁང་ནས་བསྐྲུན།
བོད་ལྗོངས་མི་དམངས་དཔེ་སྐྲུན་ཁང་ནས་བཀྲམ།
ཁྲེང་ཏུའུ་དམག་ཁུལ་པར་འདེབས་བཟོ་གྲྭས་པར་བཏབ།
ཤོག་ཁ་850 x 1168 1/32 བྲེ་ཁ་10.5 ཡིག་འབྲུ་ཁྲི་བཅུ།
2001ལོའི་ཟླ་3པར་པར་གཞི་1པར་ཐེངས་1བཏབ། །
པར་གྲངས་དེབ་1-2000
ISBN7—223—01306—0/Z•87
ཡིག་རིགས་(བོད་15)རིན་གོང་སྒོར་20



责任编辑:洛桑次仁
封面设计:索郎巴珠
桑西贡觉丹白坚赞尊者
传记及其作品
索郎珠编著
西藏人民出版社出版
西藏人民出版社发行
成都军区印刷厂印刷
开本:850×1168 1/32 印张:10.5 字数:100千字
2001年3月第1版 2001年3月第1次印刷
印数:1-2000册
ISBN7-223-013060/Z-87
民文(藏15)定价:20元
